<!DOCTYPE html>
<html>
<head>
	<meta charset="utf-8">
	<link rel="stylesheet" type="text/css" href="css/layout.css">
</head>

<body class="nothing">
	<div class="wrapper">
		<article>
			<h1>Droga do Nepalu</h1>
			<p>Himalaje zawsze były dla mnie odległe i nieosiągalne. Codzienne życie na wysokości kilkuset metrów toczyło się wyjątkowo spokojnie, a wysokie góry znałem jedynie z książek i filmów. Mimo, tego wszystkie dotychczasowe cele osiągane w życiu, nastawiały mnie do szukania czegoś więcej.</p>
			<p>Zmiana przyszła na początku 2013 roku. Przeczytałem "Pokonać Everest" autorstwa Bear Grylsa i zdecydowałem się. Zdobywanie najwyższej góry świata przez prawdziwego amatora. Czy to wogóle realne? Nawet nie wiem jak mój organizm zareaguje na taką wysokość. Więcej pytań niż odpowiedzi. Jednak dopóki nie spróbujesz, nie dowiesz się czy to możliwe. Powoli, stopniowo, z czasem. Najpierw poznanie tematu, przygotowania kondycyjne, zaplecze techniczne i finansowe, w końcu wyjazd. Pewnie kilka lat, ale przecież mam czas. Aż tu nagle okazja.</p>
			<p>Planowana wyprawa do północnej bazy Mount Everestu. Informacja Sary spadła mi z nieba. Doświadczeni ludzi, podobne zainteresowania, ekipa na rowerach i najwyższe góry świata. Tak poznałem United Cyclist. Czy to okazja życia? Moim, zdaniem podobna szybko się nie pojawi, zatem jestem zdecydowany.</p>
			<p>Wstępne zgłoszenie, początkowy entuzjazm, wielkie emocje. To dzieje się naprawdę. Himalaje w zasięgu moich możliwości. Szybko wróciłem do rzeczywistości, gdy ekipa powiadomiła mnie, że szuka już tylko zdecydowanych dziewczyn. Pomysł wyprawy przewidywał zróżnicowaną grupę, krecenie filmu podczas jazdy i osiągania kolejnych wysokości w górach. Niech tak będzie. Jeszcze przyjdzie mój czas.</p>
			<p>Kolejne tygodnie tylko bardziej nakręciły mnie na turystykę rowerową. United Cyclists byli w Maroku, Peru i Andy to równie egzotyczny kierunek, pojadę z nimi na inną wyprawę, przecież jest tyle wspaniałych miejsc na świecie.</p>
			<p>Jeden z wielu zwykłych wieczorów kiedy życie na niskiej wysokości płynie ospale. Nagle wiadomość od Sary:<br />
				- Jacek wraca z Peru. Mają wolne miejsce w Himalaje. Pisz do niego!<br />
			Co za wiadomość. Kolejna okazja życia. Tym razem udało się. Wskoczyłem z listy rezerwowej na totalną wyprawę życia.</p>

			<p>Spotakania, dyskusje, przygotowania do wyjazdu. Lista zakupów, potrzebny ekwipunek, wspólne treningi. Mnóstwo emocji przez kolejne sześć miesiecy, ale w końcu udało się. Wyruszam w daleką drogę. Właśnie do Nepalu</p>
			<p>W miedzy czasie trening do Budapesztu i dodkoła Tatr.</p>

			<h2>Dzień 1</h2>
			<span>Poniedziałek (23/09/2013)</span>
			<p>Gorączkowe przygotowania do wyjazdu. Ostatnie 24 godziny w kraju. Pakowanie roweru, tylko niezbędne rzeczy i ten limit 32kg nadawanego i 8 podręcznego. Niestety brak doświadczenia w pakowaniu roweru do kartonowego pudła, spowodował, że mój złożony Rockhopper 29" bez gadania przekroczył deklarowane rozmiary bagażu. Na lotnisku okazało się, że inne twenty ninery zmieściły się do mniejszych kartonów. Mój karton, największy wśród kartonów rowerowych naszej ekipy robił wrażenie.</p>
			<div class="photos">
				<img src="image.php?img=WP_20130923_017.jpg" />
				<img src="image.php?img=WP_20130926_085.jpg" />
				<div class="caption">Bardzo fajny lot, ale oprocz tego bylo cos wiecej czyli ludzi i zwierzeta, a przede wszystkim rowery. Mnóstwo atrkacji jak ktoś wie o czym mowie.</div>
			</div>
			<p>Nasz przewoźnik na szczęście okazał się bardzo życzliwy w stosunku do rowerzysów i bez mrugnięcia okiem rowery trafiły na Cargo w warszawskim Okęciu. Teraz tylko bezpieczny, przesiadka w Doha i lądowanie w Katmandu. W sumie cały dzień w podróży, ale przecież lecimy na drugi kontynent.</p>
			<p>9 godzinne czekanie na lot do Katmandu dłużyło się niemiłosiernie. Do tego spanie na coraz bardziej pustoszejącym terminalu było mało zachęcające. Zmęczeni poddali się i zasneli. Niektórzy walczyli i usnęli dopiero nad ranem. Najlepsi zawodnicy odpoczywali w pozycji embrionalnej na metalowych fotelach z podłokietnikami.</p>

			<h2>Dzień 2</h2>
			<span>Wtorek (24/09/2013)</span>
			<P>Poranek w Doha przywitał nas wschodzącym słońcem i pozytywnym nastawieniem przed kolejnymi godzinami w samolotach Qatar Airways. Zabawna było to, że grupu podzieliła się na dwa samoloty w odstępie 5 minut. Dodatkowo lęcące z daleko położonych od siebie bramek.</P>
			<p>Czas spędzony w samolotach minął bardzo komfortowo. Jeszcze nigdy nie jadłem tyle w samolotach. Więcej filmów obejrzałem w ciągu tych dwóch lotów w samolotach niż przez ostanie miesiące w kinie. Ponownie dotknęliśmy ziemi.</p>
			<p>Katmandu to stolica Nepalu, ale samo lotnisko malutkie. Odbiór bagaży, a w zasadzie kartonów z rowerami trwał kilkanaście minut. Stan pudeł pozostawiał wiele do życzenia, ale na szczęście były całe. Wózek, pudło, sakwy i do przidu. Pierwsza kolejka na lotnisku. Trzydziestodniowe wizy nepalskie kosztowały 40 dolarów. Trzeba to trzeba.</p>
			<div class="images">
				<img src="image.php?img=WP_20130926_036.jpg" />
				<img src="image.php?img=WP_20130929_016.jpg" />
				<div class="caption">Bo piłka jest okrągła, a bramki som dwie</div>
			</div>
			<p>Parking na lotnisku, szukanie zarezerwowanego autobusu i mnóstwo życzliwych ludzi, który zajmą się twoim bagażem, za pieniądze oczywiście. Kartony do busa i na busa. Czy to się zmieści albo nie spadnie? Spokojnie! Będzie pan zadowolony. Dopiero w Nepalu zrozumiałem, co to znaczy samochód kompaktowy.</p>
			<p>Wsiadamy i w drogę, ale dlaczego dzieci prowadzą samochody? Rozumiem, ruch lewostonny i przyzwyczajenia z Europy. Jednak im dłużej obserwujesz wszystko za oknem, tym bardziej przecierasz oczy ze zdumienia. Jak oni, jeżdżą? Kompletny chaos. Żadnych znaków, nieużywanie świateł, ogromny ruch, spaliny i hałas. Samochody, motocykle, rowery, piesi, a nawet zwierzęta na ulicy. Na domiar złego wszechobecny dzięk klaksonu. Taka sytuacja zaskakuje, tym bardziej, gdy nie widzisz żadnych wypadków, a dla miejscowych to absolutna codzienność.</p>

			<h3>Sparkling Turtle</h3>
			<p>Dotarliśmy do hostelu. Kolejna dawka emocji. Zamawianie lokalnych specjałów i oczekiwanie na ryż z warzywami przez dwie godziny. Kiedy odwiedzasz Nepal pamiętaj o jednej zasadzie:</p>
			<blockquote>Things in Nepal takes time.</blockquote>

			<h2>Dzień 3</h2>
			<span>Środa (25/09/2013)</span>
			<p>Pierwszy poranek w Katmandu ponownie zaskakuje. Buddyjskie modlitwy o wschodzie słońca, szczekające psy pod hostelem i małpy buszujące wsród naszych bagaży. Prawdziwy świat. Pora na skęcanie rowerów. Kto ma mój klucz? Widziałeś niebieską torbę? Pożycz mi pompkę, czyli codzienność rowerzysty.</p>
			<p>Między ósmą a dziesiątą czekało na nas śniadanie. Herbata lub kawa i tost z jajkiem nie zaspokoją kolarskiego zapotrzebowania na energię. Pora na pierwszy wyjazd do miasta. To co widzieliśmy popredniej nocy tylko nas zmobilizywało.</p>
			<div class="media">
				<video poster="image.php?img=WP_20130926_036.jpg" width="640" height="360" preload="none" controls>
					<source src="media/videos/GOPR0140.MP4" type='video/mp4; codecs="avc1.42E01E, mp4a.40.2"' />
				</video>
			</div>
			<p>Prosta droga, mały ruch i pierwsze skrzyżowanie. Dźwięki ulicznego hałasu stają się coraz bardziej wyraźne. Stało się Wjechaliśmy na główną drogę. W tym momencie stajemy się częścią tego wielkiego żyjącego organizmu. Podążamy przed siebie, utrzymujemy wyznaczony kierunek i obserujemy zaistniałą sytuację.</p>
			<p>Miejscowe zapachy odwracają naszą uwagę od drogi, co chwilę obok lub z przeciwka przemyka rozpędzony motocykl, a w hałasie lokalnego poranka pojawia się ukryty rytm. To wcale nie jest takie trudne, ale potrzebujesz czasu do właściwej adaptacji. Krótka kilkugodzina wycieczka nie przyniosła oczekiwanego przyzwyczajenia do nowego środowiska.</p>
			<p>Wróciliśmy do hostelu, ale i tam nie czekały dobre wieści. Problemy z wjazdem do Tybetu drogą lądową. Ograniczony dostęp do Lhasy dla turystów. Dodatkowe koszty za kilkudniowy wstęp do Tybetu. Zatem co robimy?</p>
			<p>Północna baza Mount Everestu niedostępna dla nas. Droga do bazy południowej otwarta. Annapurna i park krajobrazowy niedaleko. Zdecydowaliśmy się na trasę atak przełęczy Thorong La, położone na malowniczej trasie trekingowej wokół Annapurny.</p>
			<p>Wspólne ustalenia na miejscu i zmiana planów zmusiły nas do dalszego oczekiwania w Katmandu.</p>

			<h2>Dzień 4</h2>
			<span>Czwartek (26/09/2013)</span>
			<dl>
				<dt>Temperatura:</dt><dd>10<span>&deg;C</span></dd>
				<dt>Woda:</dt><dd>25<span>NRS</span></dd>
				<dt>Wysokość początkowa:</dt><dd>812<span>m</span></dd>
				<dt>Wysokość końcowa:</dt><dd>408<span>m</span></dd>
				<dt>Wysokość maksymalna:</dt><dd>1337<span>m</span></dd>
				<dt>Przewyższenie:</dt><dd>516<span>m</span></dd>
				<dt>Dystans dzienny:</dt><dd>72<span>km</span></dd>
			</dl>
			<p>Kathmandu - Kakani - Ranipauwa - Pipaltar - Majhitar - Battar - Devighat</p>
			<p>Otrzymaliśmy pozwolenia na Annapura Circuit. Pakujemy potrzebny ewipunek, zostawiamy zbędne i cieżkie rzeczy w hostelu, do którego wrócimy za dwa tygodnie. Rozpoczynamy naszą podróż po Nepalu.</p>
			<p>Droga przez Katmandu była uciążliwa. Głośne i brudne miasto wcale nie zachęcało do jazdy. Dodatkowo szaleni kierowcy ciągle zmierzający do przodu, próbujący wyprzedzania w każdej możliwej sytuacji. Nie ważne kim jesteś, bo mały może mniej, a duży więcej. Bycie pieszym, rowerzystą czy rowerzysczenia czy jesteś pieszym czy rowerzystą. </p>
			<p>Powoli jechaliśmy pod górę. Stolica znikała z naszych oczu, a pojawiała się wszechobecna natura. Zielono, cicho i spokojnie. Grupa jechała w szyku, bez szarżowania i pędzenia do przodu. Było słonecznie, a temeratura powyżej 20 stopni.</p>
			<p>Mineliśmy Mudkhu. Droga nie była ani kręta, ani stroma. Przyzwyczajaliśmy się do jazdy z sakwami. Każdy miał swój własny sposób na rozłożenie bagażu. Jedni mieli karimaty i spiwory na środku bagażnika, a drudzy po bokach. Niektórzy wozili namioty rozdzielone, a inni w całości spakowane. Wszyscy, którzy mieli mało rzeczy, spakowali się do samych sakw, bez żadnych toreb i dodatków.</p>
			<p>Kolejne metry i minuty zamieniały się w kilometry i godziny. Grupa rozciągnęła się w drodze, aż do momentu pierwszego postoju. Jitpur Phedi to kilka domów po sąsiedzku, ale wystarczająco wysoko by widoki zachwyciły przyjezdnych. Kilka minut przerwy i decyzja o porze na śniadanie.</p>
			<p>Każdy zamawiwał co leciało. Jajka, makaron, bity ryż. Kolejność zamówień nie ma znaczenia. Wszystko podawane jest jednocześnie, w zależności o pory przygowania lub na końcu. Mięsne potrawy to dodatkowy koszt, a w niektórych momentach nieosiągalny luksus. Wegetarianie będą w Nepalu szczęśliwi, jednak wszystko także czekanie na jedzienie wymaga cierpliwości.</p>
			<p>Jechaliśmy w kierunku Kakani, dalej pod górę. Temperatura i wysokość coraz wyższa, warunki trudniejsze, a widoki bez zmian. Nadal zielono i górzyście. Za nami 26 kilometrów wspinaczki i połudunie na horyzoncie. Ranipauwa, małe zakupy i pora odpoczynku.</p>
			<p>Jedzenie bardzo tanie, ale większość z nas kupowała pakowane produkty. Woda na tej wysokości kosztuje 25 rupii, a Coca-Cola trochę więcej. Nikt nie ryzykował próbowania miejscowych przysmaków. Jedynie Bozon kupił MoMo, ale 10 sztuk to mała porcja, kiedy co drugi prosi o degustację.</p>
			<p>Kolejne kilometry prowadziły w dół drogą Trishuli Highway. Co odważniejsze osoby rozpędziły się i pomknęły szybciej. Póki nie byłem ostatni podziwiałem widoki i robiłem zdjęcia. Jednak zatrzymywanie, co kilkaset metrów, wyciąganie aparatu skutecznie uniemożliwiało płynną jazdę. Wyprzedzili mnie prawie wszyscy, a dziewczyny nie miały ochoty na rowerowy wyścig.</p>
			<p>Spokojne poranne tempo nareszcie zmieniło się na znacznie żywsze. Ciągły spadek wysokości i równy asfalt pozwoliły na spore przyśpieszenie. Strumień powietrza przyjemnie chłodził w czasie jazdy, a widoki cieszyły oczy. Tylko ostre zakręty i spotykane po drodze ciężarówki nie pozwalały na pełne rozluźnienie i poczucie wolności.</p>
			<p>Kilkadziesiąt minut zjazdu i po naszej porannej wspinaczce nie było znaku. Byliśmy niżej niż startowaliśmy rano, a przecież celem było zdobywanie wysokości. Potrzebowałem ponad 20 kilometrów, ale dogoniłem w końcu czoło naszej grupy.</p>
			<p>Odważni zawodnicy o zjazdowym charakterze od 30 minut zażywali kąpieli w górskim strumieniu. Bardzo ciepło, słonecznie i czysta woda. Świetne miejsce na odpoczynek w środku dnia.</p>
			<p>Kogo znudziło moczenie tyłka w wodzie, szusył się na rozgrzanych kamieniach i spokojne czekał na brakujące osoby. Minęło kolejne pół godziny, zanim przyjechały dziewczyny. Czas ucieka, więc razem ruszamy w dalszą drogę. Kolejne miasteczka przed nami.</p>
			<p>Jedziemy wolno, bo znowu pod górę. Ponieważ wszystko dokumentuje, czołówka grupy oddala się. Samotna jazda pozwala na chwile zastanowienia. Jednak upał leje się z nieba, więc nawet robienie zdjęć staje się męczące. Grupa zatrzymała się w Pipaltar, gdzie znaleźli odrobinę cienia, ale niczego do jedzenia. Dojechałem po kilku minutach, ale sklepy mają tylko słodkie napoje, ciastka i noodle.</p>
			<p>Mijają minuty, a czekanie staje się nie do zniesienia. Przyjechały kolejne osoby, ale nie ma Jacka i Zosi. Czekamy w sumie godzinę, a powódem opóźnienia przebita opona bezdętkowa. Robi się późno, a perspektywa kolejnych kilometrów bez obiadu smuci wszystkich bez wyjątku.</p>
			<p>Bardzo głodni ruszamy do miasteczka w poszukiwaniu czegoś innego niż słodycze. Niecały kilometr jazdy i Jacek stanowczym tonem stwierdza:<br />
				- Nic tam nie znajdziemy, bo każde miasteczko wygląda tak samo.<br />
			Zatrzymujemy się w nadziei, że spotkany chłop nakarmi 16 głodnych osób na rowerach.</p>
			<p>Kilka zbuntowanych osób decyduje się na dalszą jazdę i sprawdzenie pobliskich miasteczek. Jadę z nimi. Majhitar nie oferuje niczego do jedzenia, więc jedziemy dalej. Kwadrans i kilka kilometrów później Battar wita nas swoimi granicami. Wybór szeroki, ale nas przykuwa jeden lokal. Reklama po angielsku i puste stoliki.</p>
			<p>Zamówiliśmy MoMo i zimnego Tuborga. Danie smaczne i szybko podane, ale wyjątkowo ostre. Piwo gasiło pragnienie, ale głównie pozwalało na przełknięcie piekielnych pierożków, które nawet bez sosu były ostre. Niektórzy zjedli dwie porcje lub spróbowali czegoś nowego. Samosa to podobne warzywne pierożki, tylko w oprawie ciasta francuskiego. Szczerze polecam.</p>
			<p>Uregulowaliśmy rachunki i zadowoleni ruszyliśmy na spotkanie porzuconej grupy. Andrzej, Marcel, Daniel, Chmielu i ja. Nasza piątka potrzebowała niecałej godziny na posiłek i powrót.</p>
			<p>Pozostali również nie próżnowali. Zaprzyjaźniony chłop przygotował wszystkich jedzenie, a luźna atmosfera sprzyjała opowieściom Jacka. Ostatecznie przyszedł czas odjazdu i szukania miesca do noclegu. Zostało bardzo mało czasu, który wykorzystaliśmy na zakupy artykułów pierwszej potrzeby, czyli wody i jedzenia na jutro.</p>
			<p>Kilka kilometrów dalej w Devighat przy samej rzecze była łąka, na której właściciel terenu pozwolił na rozbicie namiotów.</p>
			<p>Rozbijanie namiotów, przegląd rówerów i szybkie mycie w rzecze Trishuli zajęły większość wieczoru. Ktoś wpadł na pomysł rozpalenia ogniska,a ochotnicy zebrali sporo gałęzi w okolicy. Siedzenie przez kilka następnych godzin w otoczeniu palącego się ogniska było wyjątkowo cennym doświadczeniem.</p>
			<p>Około 22 grupa rozeszła się do namiotów, a poranne wstawanie zaplanowano o wschodzie słońca.</p>

			<h2>Dzień 5</h2>
			<span>Piątek (27/09/2013)</span>
			<dl>
				<dt>Dystans dzienny:</dt><dd>56<span>km</span></dd>
			</dl>
			<p>Devighat - Mahadev - Ratmate - Galchhi Ghat - Malekhu - Bungchung - Dhading Besi</p>

			<p>Moja pierwsza noc w namiocie minęła niespokojnie. Szum pobliskiej rzeki brzmiał jak padający deszcz. Pobudka o 5 rano, ale nikt nie wstał. Kilkanaście minut później zniknęła poranna mgła i coraz więcej osób przygotowało się do jazdy.</p>
			<p>Marcel z pomocą Kołodzieja wymieniał pęknięte szprychy. Grupa powoli pakowała namioty i zostawiała porządek w okolicy. Jacek i Zosia powoli ruszyli na rowerach, ale właściciel terenu wyszedł im na spotkanie i szybko zatrzymał. Gospodarz po krótkiej rozmowie zaproponował kawę i śniadanie nieopodal. Zostałem przy drodze w oczekiwaniu na pozostałych.</p>
			<p>Niestety wszyscy, którzy nadjechali nie chcieli kawy, ani śniadania, przynajmniej o tak wczesnej porze. Pojechaliśmy razem w poszukiwaniu przygody, co w sumie spowodowało małe zamiszanie tego dnia.</p>
			<p>Podczas przekraczania rzeki w Devighat zobaczyliśmy jeden z dłuższych mostów wiszących. Niestety nasza droga prowadziła przez most drogowy, który był już znacznie któtszy.</p>
			<p>Kolejne kilometry prowadziły do Mahadev, gdzie nie działo się specjalnie wiele ciekawego, a przynajmniej osobiście nieczego nie pamiętam. Analogicznie minęliśmy Ratmate i dotarliśmy w końcu do Galchhi Ghat.</p>
			<p>Nasza droga - Prithivi Highway prowadziła do Malekhu, czyli miejsca następnego spotkania. Jednak przejechanie 20 kilometrów nie należało do najprzyjemniejszych. Ruch, spaliny i hałas panujący na drodze skutecznie przeszkadzały w jeździe na rowerze.</p>
			<p>Kiedy dotarłem do Malekhu spotkałem ludzi, którzy przyjechali wcześniej i jedli obiad. Sam nie miałem pomysłu na obiad. Skusiłem się na MoMo, zimnego Tuborga i inne lokalne przysmaki. Spokojne zjedzony obiad i chwila wytchnienia nastrajały optymistycznie.</p>
			<p>Jedyna kwestia zaprzątająca nasze głowy była zwiazana z miejscem spotkania. Otóż w Malekhu nie było żadnego mostu, a umówiliśmy się po przekroczeniu rzeki. Szybko przypomnieliśmy sobie o mijanym wcześniej moście, tuż przed miastem po prawej stronie.</p>
			<p>Dzień był upalny, dlatego dalsze czekanie nudziło każdego. Zejście po schodach w dół rzeki było strone, ale możliwe. Szeroki brzeg pozwalał na stopniowe wejscie do wody. Oprócz naszej ekipy była tam niewielka grupa uprawiająca Rafting. Mimo wartkiego strumienia znaleźli się chętni do kąpieli. Woda brudna, ale zimna.</p>
			<p>Bozon puścił wodze fantazji tak mocno, że prąd rzeki porwał go i znikł po kilkudziesięciu metrach. Zaniepokojeni świadkowie tych zdarzeń powiadomili wszystkich obecnych, co w sumie zaskoczyło nas, a kolejnych sekundach poważnie zaniepokoiło.</p>
			<p>Nasza trwoga nie trwała zbyt długo. Bozon w jednym kawałku przybiegł po 10 minutach, ale taki szczeniacki wybryk mógł mieć mniej szczęśliwe zakończenie. Czekanie na ostatnie dwie osoby z ekipy trwało jeszcze kilkadziesiąt minut.</p>
			<p>Nareszcie Jacek i Zosia przyjechali na wyznaczone miejsce. Powód ich długiego przyjazdu był prozaiczny. Oni czekali na nas przy porannej kawie, a my na nich po obiedzie.</p>
			<p>Ponownie razem ruszyliśmy przed siebie. Zostało jeszcze trochę czasu dzisiejszego dnia, więc każdy swoim tempem zmierzał pod górę. Ponownie czołówka ruszyła z kopyta i bez pardonu zostawiła wszystkich w tyle. Jechałem swoim tempem, a robie setek podobnych zdjęć powoli nudziło. Skoncentrowałem się na jeździe.</p>
			<p>Niebyło powodów do obaw, ale w przypadku awarii czekał mnie przymusowy postój. Nie miałem mapy, ani nawigacji, a jedynie rozładowujący się telefon. To było dodatkowe zmartwienie. Gdyby ludzie mnie minęli, a potem przypadkowo skręcili, byłoby niewesoło. Nawet nie wiedziałem dokąd jadę, ale były wakacje.</p>
			<p>Mijały kolejne kilometry, a droga stopniowo prowadziła do góry. Nowe miasto pojawiło się na trasie. Rozglądałem się w Bungchung, czy przypadkiem nie ma tutaj kolejnego postoju, ale nie spotkałem osób, jadących przede mną.</p>
			<p>Dalej było podobnie, prosta droga, lekko do góry lub całkiem płasko. Widoki natury przyzwycziły mnie swoim wyglądem, więc rzadziej wyjmowałem aparat. Samotna droga dłużyła się, ale utrzymywałem jednostajne tempo.</p>
			<p>Nagle minął mnie Jeep z turystami. Ten akurat zwrócił moją uwagę, gdy usłyszałem:<br />
			- Jesteś z Krakowa? - zapytał nieznajomy.<br />
			- Reszta jest 30 minut stąd - rzucił na koniec.<br />
			</p>
			<p>Rodzimy głos dodał mi energii do dalszej jazdy. Kilka minut później zauważyłem znajome osoby na poboczu. Andrzej, Daniel, Marcel, Pajo, Kołodziej i Chmielu czekali na mnie przy drodze. Okazało się, że Polacy w terenówce opowiedziali im o spotkaniu samotnego rowerzysty 5 minut stąd. Ponownie razem i wspólnie do celu.</p>
			<p>Było całkiem późno, więc szybko znaleźliśmy miejsce do jedzenia. Czekanie tylko wzmagało apetyt, ale w końcu doczekaliśmy się. Pozostała część grupy przyjechała niedługo za nami i zatrzymała się w tym samym miejscu. Byliśmy wolni, więc pojechaliśmy na poszukiwania nocelgu, póki nie było zupełnie ciemno.</p>
			<p>Dhading Besi gości nas krótko. Szybko wyruszamy w kierunku Aarughat Road. Kilkadziesiat metrów dalej zdajemy sobie sprawę co nas czeka. Dotychczasowy asfalt był gładki niczym szeroka wstęga rozłożona pomiędzy górami. Teraz wjechaliśmy na kamienisty trakt, który wiódł nas w nieznane.</p>
			<p>Szukaliśmy miejsca na rozłożenie namiotów, ale w okolicy były tylko pola ryżowe. Po kilkunastu minutach jazdy naszym oczom wyłoniła się niewielka łąka, na której miejscowe dzieci grały w piłkę. Idealne miejsce na spokojne spędzenie nocy.</p>
			<p>Zatrzymaliśmy się i sprowadziliśmy rowery z drogi. Wzbudziliśmy wielke poruszenie wśród obecnych. Dzieci zaprosiły nas do wspólnej gry. Mecz towarzystki Nepal - Polska w piłkę nożną. Mimo wielu talentów, nasza drużyna przegrała z dziećmi. Przynajmniej na rowerach dajemy radę.</p>
			<p>Rozłożyliśmy namioty, a kilkadziesiąt metrów dalej znaleźliśmy mały strumyk z rakiem w środku. Dobry znak na czystość wody, choć nie wiem czy po kąpieli tylu osób, skorupiak o poranku był tak samo żywy co wieczorem.</p>
			<p>Noc była spokojna, choć duszna. Daleko stąd szalała burza, która nad ranem dotarła do nas, ale w międzyczasie osłabła. Szczęśliwie moje sakwy były zamknięte, a wszystkie rzeczy schowane.</p>
			
			<h2>Dzień 6</h2>  
			<span>Sobota (28/09/2013)</span>
			<dl>
				<dt>Dystans dzienny:</dt><dd>???<span>km</span></dd>
			</dl>
			<p>Dhading Besi - Sunkhani - Bungkot</p>

			<p>Poranek na łące wokół pól ryżowych. Wstawanie i pakowanie przed kolejnym dniem jazdy. Tradycyjnie już bez śniadania pojechaliśmy w dalszą drogę. Słońce wznosiło się coraz wyżej, a naszym oczom pierwszy raz ukazały się Himalaje. Widok ośnieżonej góry w oddali wynagrodził nam kilka dni trudnej i wymagającej jazdy na rowerach.</p>
			<p>Zdecydowałem się na wolniejsze tempo dzisisjszego dnia i poznanie kolejnych osób z naszej ekipy. Tomek, Gosia i Kasia tradycyjnie wyruszli z obozu jako jedni z ostatnich. Dostosowałem swoje tempo do wolniejszych osób i spokojnie kontynuowałem jazdę. Nagle w pobliżu pojawił się Bozon.</p>
			<p>Jechaliśmy sobie spokojnie, ale robiło się coraz cieplej i powoli kończyła się woda. Pierwszy napotkany sklep wymusił nasz postój i małe zakupy. Gorąca herbata i butelka wody wystarczą na kolejne kilka godzin. Kilka opakowań herbatników zastąpiło oczekiwane śniadanie, bo przydrożne sklepiki nie oferowały niczego innego.</p>
			<p>Wszyscy odpoczywali i rozmawiali o najbliższej jeździe. Kasia miała wielką frajdę z fotografowania miejscowego pająka, jednak w euforii nie zauważyła jego kolegi nad własną głową. Tomek i Gosia w spokoju regenerowali siły, a Bozon w ciszy na ławce sączył coś słodkiego. Pełni entuzjazmu ruszyliśmy przed siebie.</p>
			<p>Pokonaliśmy kilkaset metrów pod górę, a droga wcale nie uległa poprawie. Jechaliśmy tak jeszcze kilka kilometrów, aż w końcu za Sunkhani spotkaliśmy kilka osób. Daniel przepakowywał bagaże, bo jego bagażnik uległ awarii. Pęknięte mocowanie zupełnie uniemożliwiało jazdę z załadowanymi sakwami.</p>
			<p>Pajo i Kołodziej zabrali część rzeczy Daniela. Resztę sam wiózł na plecach i kierownicy. Dopiero początek wyprawy, a już takie kłopoty. Niedługo potem spotkaliśmy Jacka i Zosię czekających na ostatnie osoby. Atmosfera była gorąca i nie chodziło tylko o temperaturę powietrza.</p>
			<p>Jacek zdecydowanie wyraził swoje zdanie odnośnie tempa niektórych osób i planów na kolejne dni. Faktycznie jechaliśmy wolno, a do Annapurna Circuit brakowało wielu kilometrów. Jednak nikt nie wiedział jaka droga jest przed nami, ani ile przejedziemy w ciągu kolejnych dni.</p>
			<p>Nikt nie był zadowolony, że grupa dzieli się na silniejszych i słabszych, ale bez zbędnych dyskusji pojechaliśmy dalej. Czekały nas większe wyzwania, dlatego poddawanie się i kłótnie już na starcie było bezsensowne.</p>
			<p>Następne kilometry minęły w ciszy. Nieco przyspieszyłem, a może tylko bardziej stromy podjazd i naturalne tempo, spowodowały wyprzedzenie kolejnych osób.</p>
			<p>Kolejne osoby dogoniłem na postoju. Jacek i Zosia zatrzymali się przy drodze. W pobliżu byli jeszcze Bartek Krobicki, Michał Pękała i kilka innych. Niektórzy oprócz zapasów wody ładowali jeszcze baterie w telefonach i aparatach. Robiło się coraz cieplej i nawet zimne piwo nie gasiło pragnienia. Jakby tego było mało Kołodziej poinformował obecnych o zgubieniu swojego telefonu.</p>
			<p>Kupiłem kolejne butelki wody i pojechałem dalej. Mijały następne minuty i metry, aż w końcu spotkałem czołówkę naszej grupy. Podczas postoju okazało się, że zboczyliśmy ze szlaku. Pierwotny cel - Salyantar oddalał się od nas, a właściwie my od niego.</p>
			<p>Czekaliśmy na pozostałe osoby w cieniu wielkiego drzewa przy drodze. Wokoło biegały bodajże wszystkie okoliczne dzieci, dla których byliśmy swoistą atrakcją. Szczęśliwie spotkani ludzie mieli piwo i ugotowali dla nas ryż z tajemiczymi warzywami.</p>
			<p>Zdecydowaliśmy, że po obiedzie utrzymamy bieżący kierunek i dojedziemy do Gorkhe. Mijało popołudnie, więc nie zwlekaliśmy z wyruszeniem. Na szczęście teraz droga prowadziła w dół.</p>
			<p>Zjazd po tylu godzinach wspinaczki był czymś fenomenalnym. Nie przeszkadzał nam upał, bo wiatr skutecznie chłodził nas w czasie jazdy. Zadowoleni, momentami nawet z odrobiną nonszalancji mijaliśmy kolejne zakręty. Prawdziwi rowerzyści właśnie dla takich chwil wsiadają na rowery.</p>
			<p>Przekroczyliśmy szeroki strumień, który w kilkadziesiąt metrów dalej wpadał do rzeki Budhigandaki. Było upalnie, a większość ludzi za nami. Nie było lepszego miejsca na kąpiel i odpoczynek. Każdy znalazł miejsce dla siebie, gdzie bez problemu zanurzył się całkowicie w wodzie.</p>
			<p>Zimna woda chłodzi ciało i rozleniwia do granic możliwości. Słońce delikatnie muska skórę promieniami, a czas płynie znacznie wolniej. Jeśli ktoś wrócił tylko do rzeczywistości zrobił szybkie pranie, bo rzeczy schły błyskawicznie.</p>
			<p>Pajo znalazł dla siebie nowe zadanie. Pełen energii przystąpił do budowania tamy. Szybko zdał sobie sprawę, że sam nie podoła temu przedsięwięciu, więc nakłonił Kołodzieja i Chmiela do współpracy. Początkowo tama spełniała swoją rolę, ale z biegiem czasu ukazywała coraz więcej nieszczelności, także wody nie zatrzymaliśmy.</p>
			<p>Nikt z ekipy nie dojechał do nas w ciągu 30 minut. Stopniowo zastanawialiśmy się czy dalsze czekanie będzie zasadne, ale skoro jesteśmy z przodu.</p>
			<p>Szybko okazało się, że pozostałe osoby zażywają kąpieli kilkadziesiąt metrów wcześniej, w miejscu przekroczenia strumienia. Dzięki temu szybko ruszyliśmy dalej. Czekało nas przekroczenie rzeki Buri Gandaki (Budhigandaki). Most w tym miejscu miał ponad 100 metrów długości. Wszystko odbyło się sprawnie.</p>
			<p>Kolejne kilka kilometrów po górę oświadomiło nam stopień trudności drogi do Gorkhe. Byliśmy na wysokości 400 metrów nad poziomem morza. Zaczynał się las, a w nim gliniaste podłoże. Po kilku metrach koniecza była redukcja biegów.</p>
			<p>Uparcie jechał na średnim blacie, ale po 10 minutach miałem dość zarówno podjazdu, jak i wstawania co chwile celem utrzymania tempa i równowagi.</p>
			<p>Zrzuciłem przerzutkę na mały blat i możliwie najmniejszy bieg. Jechałem pod górę swoim rytmem, ale wcale nie czyłem się komfortowo. Szybko okazało się, że razem z Marcelem wysuneliśmy się na prowadzenie. Wiedzieliśmy, że pod górę nikt nie będzie się ścigał, ale pomimo tego nie zwalnialiśmy.</p>
			<p>Wzajemna motywacja pchała nas powoli na do góry, szczególnie kiedy wokół pojawiły się ciemne chmury. Łączna droga do wioski Bungkot zajęła nam prawie godzinę. Mieszkańcy wioski byli zaskoczeni widokiem rowerzystów. Zresztą w sklepie nie mieli nawet wody. Trasa, którą wybraliśmy nie była głównym szlakiem turystycznym.</p>
			<p>Nie dziwię się, skoro w tym czasie przejechaliśmy tylko 6 kilometrów długości i aż 600 metrów wysokości. Ostatnia godzina zmęczyła nas tak mocno, że chętnie zostalibyśmy tutaj na nocleg. Kupiliśmy 2 litry Mountain Dew i czekaliśmy.</p>
			<p>Kolejna godzina siedzenia nie zmieniła szczególnie sytuacji. Nikt nowy nie dotarł do wioski. Nadomiar złego rozpoczęła się spodziewana burza. Jednak nie był to zwykły deszcz, a gwałtowna ulewa, która momentalnie zamieniła leśną drogę w błotnisty potok.</p>
			<p>Szczerze współczułem ludziom rozbijania namiotów w takich warunkach, bo o dalszej jeździe nie było mowy. Padało przeszło godzinę, po czym miejcowy dzieciaczek powiadomił nas o kilku rowerzystach, nieco poniżej wioski. Zapadł zmrok, ale Marcel postanowił, że sprawdzi kto jest kilkaset metrów stąd i jak wygląda sytuacja.</p>
			<p>Szczęśliwie leśna altanka stała się schronieniem dla 5 osób z naszej ekipy. Andrzej, Daniel, Pajo, Kołodziej i Chmielu zostali w tym miejscu złapani przez deszcz.</p>
			<p>Szanse na przybycie kogokolwiek więcej do wioski były iluzoryczne, więc pomyśleliśmy o noclegu dla nas obu. Miejscowy nastolatek jako jeden z niewielu rozmawiał po angielsku. Zrobiliśmy niezbędne zakupy w jego rodzinnym sklepiku. Życzliwi ludzie przyjeli nas również pod śwój dach, a właściwie pozwolili spać obok ich chaty.</p>
			<p>Postawiłem rower obok drewnianej ławy, która służyła mi jako łóżko. Rozłożyłem karimatę dla większego komfortu. Rozmawialiśmy wspólnie we trójkę, ale po godzinie skończył się alkohol. Zrobiło się ciemno i cicho. Przyszła pora na sen.</p>

			<h2>Dzień 7</h2>
			<span>Niedziela (29/09/2013)</span>
			<dl>
				<dt>Temperatura:</dt><dd>?<span>&deg;C</span></dd>
				<dt>Woda:</dt><dd>50<span>NRS</span></dd>
				<dt>Wysokość początkowa:</dt><dd>?<span>m</span></dd>
				<dt>Wysokość końcowa:</dt><dd>?<span>m</span></dd>
				<dt>Przewyższenie:</dt><dd>?<span>m</span></dd>
				<dt>Dystans dzienny:</dt><dd>34 (50)<span>km</span></dd>
			</dl>
			<p>Bungkot - Gorkha - Abukhaireni - Dumre</p>

			<p>Podobnie jak do tej pory obudziłem się wcześnie. Było widno, ale zbyt wcześnie by ktokolwiek dotarł już do wioski. Kilkadziesiąt minut później pierwsze osoby pojawiają się na miejscu.</p>
			<p>Ubłocone koła i ramy, brudne buty i spodnie, a wszystko to przez jedną godzinę deszczu. Wszyscy mieli minorowe miny, kiedy poznali zaopatrzenie wiejskich sklepików. Równocześnie dystans jaki dzielił nas od Gorkhe wynosił całe 16 kilometrów. Wszyscy tak jak stali pojechali dalej z nadzieją, że rano będzie sucho.</p>
			<p>Odczuwaliśmy dużą wilgotność, zresztą sami widzieliśmy chmury zalegające na naszym poziomie. Droga dalej prowadziła pod górę choć już nie tak ostro jak poprzedniego dnia. Jechanie w błotnistej glinie wymagało więcej sił niż zwykle, ale prowadzenie roweru nie było wcale lżejsze.</p>
			<p>Temperatura rosła, a słońce świeciło coraz mocniej. Powoli wyjechaliśmy ponad chmury i zobaczyliśmy zieloną dolinę. Pokonaliśmy ponad 300 metrów wysokości zanim rozpoczeliśmy zjazd do Gorkhe.</p>
			<p>Kilkukrotnie zatrzymywaliśmy się na poboczu, czyściliśmy rowery i uzupełnialiśmy wodę. Michał Pękała w przeciągu godziny kolejny raz zmieniał dętkę, co wydało nam się zbyt powtarzalne. Dokładne oględziny opony i koła ujawniły, niewielki kawałek szkła tkwiący w oponie.</p>
			<p>Zbliżaliśmy się do dużego miasta. Nasze sprawne oczy od razu wypatrzyły warsztat, w którym była spawarka. Przedmieścia Gorkhe dały szanse do naprawy bagażników. Pojechaliśmy do przodu w poszukiwaniu miejsca na śniadanie, a Daniel, Chmielu i kilka osób zostało w warsztacie.</p>
			<p>Siedliśmy wygodnie w jednym z wielu barów i zamówiliśmy jedzenie. Podczas oczekiwania była szansa na ładowanie telefonów i aparatów więc skorzystaliśmy podwójnie.</p>
			<p>Na początek dostaliśmy zimne piwo, ale czekaliśmy jeszcze na pięć omletów i kilka innych dań. Nasze zaskoczenie było ogromne, gdy dostaliśmy jeden omlet z pięcioma widelcami. Krótka wymiana zdań wystarczyła, byśmy za 10 minut dostali kolejne dwa omlety.</p>
			<p>Wkrótce przyjechali pozostali. Głodne grupki rowerzystów okupowały pobliskie lokale. Później wszyscy czekali na ekipę naprawczą i raport po spawaniu bagażnika.</p>
			<p>Proces naprawy bagażnika trwał blisko dwie godziny, ale zakończył całkowitym sukcesem. Wzmocniony, prawie pancerny bagażnik był teraz nie do zdarcia. Faktycznie ważył prawie kilogram więcej, a mieliśmy gwarancję. Prędzej rama rowerowa pęknie niż taki bagażnik.</p>
			<p>Przyszła wreszcie pora na wspólne dyskusje dotyczące dalszej drogi. Mimo, że jazda głównymi drogami była uciążliwa, to wszyscy jednogłośnie opwiedzieli się za spaliny i samochodami. Wczorajszy skrót zmęczył każdego. Straciliśmy czas, a naszym celem były Himalaje zamiast wąskich ścieżek w lesie.</p>
			<p>Ustaliśmy dalszy plan na dzisiejszy dzień. Ponownie udaliśmy się na południe w kierunku Abukhaireni i Prithvi Highway. Wyjazd z Gorkhe był łatwy. Ruszyliśmy razem, ale szybko rozciągneliśmy cały skład. Trasa była szeroka, asfalt równy, a droga w dół. Łatwo rozpędziłem rower i szybko pokonałem 17 kilometrów. Jednocześnie wyprzedziłem kilka osób, które nie spieszyły się zbytnio. Wiedziałem tylko, że w kolejnym mieście skręcamy w prawo.</p>
			<p>Abukhaireni nie wyróżniało się niczym szczególnym. Spokojne przejechałem miasto, równocześnie rozglądając się za grupką rowerzystów. Dojechałem do skrzyżowania, więc pojechałem w prawo. Kawałek dalej znalazłem osoby z naszej grupy siedzące podczas postoju. Przerwa była podyktowana uzupełnienim wody przed dłuższą jazdą po południu. Zatrzymałem się na chwilę, po czym razem ruszyliśmy przed siebie.</p>
			<p>Następne 17 kilometrów w kierunku Dumre przejechaliśmy w ciągu dwóch godzin. Szybko, sprawnie i do celu. Bez trudu znaleźliśmy również miejsce na obiad. Siedzieliśmy tak w sześć osób i czekali na MoMo. Zimne piwo skutecznie rozluźniało nasze zmęczone mięśnie.</p>
			<p>Andrzej, Daniel, Pajo, Kołodziej, Chmielu i ja. Późne popołudnie, ale spokój w głowach, bo przecież jesteśmy z przodu. Niedługo potem zobaczyliśmy Bozona, który przejeżdżał przez miasto. Dołączył do nas i usiadł obok.</p>
			<p>Rozmawialiśmy o dalszej drodze, ale było zbyt poźno na jakąkolwiek jazdę. Czekaliśmy na pozostałych, a przeciągało się to zbyt długo, a naszym zadaniem było również znalezienie miejsca do noclegu. Pojechaliśmy dalej, ale już za miastem przekonaliśmy się, że bez świateł daleko nie zajedziemy. Pozostała jeszcze kwestia właściwej drogi, bo przecież szukamy rzeki.</p>
			<p>Wiedzieliśmy jedno. Przekraczamy rzekę w Dumre, a stamtąd w kierunku Besisahar. Jedziemy powoli i rozglądamy się, ale jest ciemno. Nie ma ani rzeki, ani mostu. Spotkani ludzi lakonicznymi wyjaśnieniami skierowali nas ponownie do miasta.</p>
			<p>Coraz ciemniej, ale szukamy skrzyżowania w miejście, gdzie w końcu boczna uliczka doprowadza nas do mostu. Jedziemy przed siebie, ale zapadła noc. Kilkaset metrów dalej dostrzegamy wolną przestrzeń.</p>
			<p>Sprawdzamy teren i niedokończona budowa staje się naszym obozowiskiem. Wprowadzamy rowery, rozkładamy namioty i obserwujemy czy drogę. Co jakiś czas przejeżdża nią samochód, ale żadnych rowerzystów. W ciagu pół godziny przyjeżdża pozostała część ekipy, ale znowu brakuje dziewczyn.</p>
			<p>Zmęczone dziewczyny miały dość jazdy i zatrzymały się w hostelu pobliskiego miasteczka. Zaakceptowaliśmy ten fakt, jednak Jacek i Zosia, również nie przyjechali. Wysłaliśmy do nich wiadomość odnośnie aktualnej sytaucji i planów na jutrzejszy dzień.</p>
			<p>Najwytrwalsze osoby rozmawiały jeszcze kilka godzin, ale większość położyła się zmęczona i zasnęła.</p>

			<h2>Dzień 8</h2>
			<span>Poniedziałek (30/09/2013)</span>
			<dl>
				<dt>Temperatura:</dt><dd>?<span>&deg;C</span></dd>
				<dt>Woda:</dt><dd>50<span>NRS</span></dd>
				<dt>Wysokość początkowa:</dt><dd>?<span>m</span></dd>
				<dt>Wysokość końcowa:</dt><dd>?<span>m</span></dd>
				<dt>Przewyższenie:</dt><dd>?<span>m</span></dd>
				<dt>Dystans dzienny:</dt><dd>?<span>km</span></dd>
			</dl>
			<p>Durme - Bensisahar - Bhulbhule - Arkhale - Syange</p>

			<p>Noc minęła spokojnie. Powoli wstajemy i zbieramy nasze rzeczy. Zanim równo staneliśmy na nogi dziewczyny przejechały obok nas. Gosia i Merchata tryskały humorem i pełne energii jechały w kierunku parku.</p>
			<p>Następne osoby przygotowane do drogi powoli ruszały. Zebraliśmy nasze śmieci w jednym miejscu i zostawiliśmy po sobie porządek. Pozostała jeszcze kwestia brakujących osób. Jacek i Zosia byli za nami, więc w końcu dojadą także do Besisahar.</p>
			<p>Dzisiejszy cel to przynajmniej 40 kilometrów. Droga nie różniła się szczególnie od odcinków przejechanych do tej pory. Nie mijaliśmy większych miejscowości, ani nie spotkaliśmy nigdzie naszych ludzi jedzących śniadanie.</p>
			<p>Konsekwentnie jechaliśmy do przodu, jednak moje tempo było minimalnie szybsze. Wiedziałem, że przede mną jest wiele osób, które z pewnością spotkam. Po kilkudziesięciu minutach dotarłem do miasteczka, a moim oczom ukazali się Jacek i Zosia.</p>
			<p>Zdziwiony, zapytałem ich o pozostałe osoby. Nikogo dziś nie widzieli, a siędzą tu już trochę. Zdecydowałem się na przerwę i śniadanie. To gdzie wszyscy, którzy ruszyli przede mną? Jacek po krótkim spacerze stwierdził, że ludzi siedzą kilkaset metrów wcześniej. Dlaczego ich nie zauważyłem?</p>
			<p>Ponad dwie godziny zajęło mi dotarcie do okręgu Lamjung. Stąd już prosta droga do naszego celu. Miałem wystarczająco wody na dalszą jazdę. Jechałem samotnie przez kolejne godziny, aż wreszcie dojechałem do miasta przed południem.</p>
			<p>Besisahar jest sporym miastem, bo sam przejazd główną drogą od początku do końca zajął mi na rowerze ponad pół godziny. Nikogo nie znalazłem, a przecież Annapurna czeka na wszystkich. Droga powrotna przez miasto jeszcze wolniejsza i dokładniejsza.</p>
			<p>Kiedy spokojnie rozglądałem się wokoło nadjechały dziewczyny. Gosia i Merchata wjeżdżały do miasta. Tylko dlaczego się nie spotkaliśmy wcześniej? Dziewczyny były na obiedzie, a ja byłem mało spostrzegawczy. Jednak między nami były jeszcze inne osoby. Gdzie są?</p>
			<p>Jeździliśmy tak jeszcze godzinę w poszukiwaniu poczty i pozostałych osób. Przy kolejnym przejeździe przez Besisahar okazało się, że główna grupa właśnie dojechała. Nie zauważyłem ich na trasie i mimowolnie wyprzedziłem. Jak się potem okaże nie ostatni raz.</p>
			<p>Szczęśliwie wszyscy w końcu dotarli do miasta i zgromadzili się w jednym miejscu. Minęło południe, Jacek i Zosia także przyjechali do miasta, z którego oficialnie rozpoczyna się Annapurna Circuit.</p>
			<p>Od początku planowaliśmy ile czasu spędzimy na trasie wokół Annapurny. Kluczowe było racjonalne rozłożenie kolejnych obozów i aklimatyzacja na poszczególnych wysokościach.</p>
			<p>Jednym z punktów naszej podróży było pozostawienie części ekwipunku i zabranie ze sobą tylko niezbędnych rzeczy. Po kilku dniach rowerowych eskapad wiedziałem, że dwa polary to zdecydowanie o jeden za dużo, dlatego przed dalszą jazdą sprawdziłem obie sakwy.</p>
			<p>Potrzebowałem ubrań przeciwdeszczowych, kurtki, czapki i kilku kompletów rekawiczek. Koszulki, spodenki, bielizna i skarpetki. Poza ubraniami zabrałek minimum kosmetyków i lekarstw, a także podstawowe części i narzędzia rowerowe. Czołówka, baterie i badowarki nie ważyły zbyt wiele, a są przydatne.</p>
			<p>Dzięki takiej reorganizacji jedna sakwa stała się zbędna. Podwójne ubrania, zapasowe sztuki i namiot zostały w mieście, a rower bez dodatkowych kilogramów prowadził się świetnie. Zadowoleni ruszyliśmy na podbój Himalajów.</p>
			<p>Już pierwszy punkt podróżnych na trasie sprawił kłopoty. Otóż otrzymaliśmy złe pozwolenia do parku narodowego. Nasze książeczki były niebieskie zamiast zielone, albo na odwrót, co niespodobało się miejscowym. Szczęśliwie za całe zamieszanie obwiniali biuro turystyczne w Kathmandu, a nie nas. Nie zmienia do faktu, ze czekaliśmy godzinę na dalszą jazdę. Jak zwykle nie czułem pośpiechu i wyruszyłem jako ostani.</p>
			<p>Kiedy już znalazłem się na trasie trekingowej zostały mi dwie godziny jazdy przed zmrokiem i kilkanaście kilometrów do najbliższego schroniska. Bardzo ważne podczas wypraw rowerowych jest mocowanie sakw i zabezpieczenie całości bagażu przez ekspandery.</p>
			<p>Podczas jazdy bardzo koncentrujemy się na płynnej ścieżce przejazdu. Ewentualne luźne elementy bagażu, niezapięte sakwy lub niedokręcone śruby to wstęp do postoju lub większej awarii. Szukanie zubinych przedmiów w nocy nie jest przyjemne, jeśli będziemy wogóle świadomi tego zdarzenia.</p>
			<p>Kamienista droga, ogromne wyboje, kałuże i błoto, a do tego powoli metr po metrze do góry. Nie ma innej drogi. Grupa jest rozciągnięta, wszyscy jeden po drugim dotrą na nocleg. W razie potrzeby mam oświetlenie.</p>
			<p>Kilka kilometrów za mną, a widoczność coraz mniejsza. Robi się ciemno, minąłem nocleg, a grupy nie ma. Zdjąłem okulary, bo tylko przeszkadzały w nocy i odłożyłem na wierzch sakwy. Gdzie oni pojechali? Jeszcze kilkaset metrów dalej i zrobiło się naprawdę ciemno, ale szczęśliwie dogoniłem kilka osób przede mną.</p>
			<p>	- Ile do kolejnego noclegu? - zapytałem.<br />
				- Około 3 kilometrów - powiedział spotkany nieznajomy.<br />
				- 40 minut na piechotę - rzekł kolejny.<br /></p>
			<p>Pojechaliśmy w kilka osób, ale nawet po 2 godzinach i 6 kilometrach jazdy w nocy nie dotarliśmy do schroniska. Droga była wyboista i momentami rzeczywiście niebezpieczna. Jechaliśmy w grupie, aby widoczność trasy była lepsza. Popełniłem błąd wieszając okulary na sakwie, zamiast chowając do środka. Po kilkunastu minutach zorientowałem się, że zdubiłem je w trakcie jazdy.</p>
			<p>Pierwsze napotkane domostwo sprawiło, że zatrzymaliśmy się, ale tam nie było szans na nocleg. Mieliśmy dość jazdy po kamienistej i błotnistej górskiej drodze.  Szczególnie, kiedy chłop uparcie mówił, że za kilka kilometrów będzie miasteczko.</p>
			<p>Jeszcze gorzej było, gdy z przeciwka nadjechali ludzie z naszej ekipy. Usłyszeliśmy od nich, że jesteśmy na niewłaściwej drodze. Jak i dlaczego tego GPS już nie powiedział. Wracamy? Nie ma szans. Rozmawiamy z człowiekiem, a ten przyjmuje pod dach ośmiu facetów na rowerach.</p>
			<p>Minęło kilkadziesiąt minut. Rodzina przygotowała dla nas ryż z warzywami i zaprosiła do własnego domu. Już drugi raz doświadczyłem lokalnej gościnności. Było późno. Wszyscy zasnęli bez gadania.</p>

			<h2>Dzień 9</h2>
			<span>Wtorek (01/10/2013)</span>
			<dl>
				<dt>Temperatura:</dt><dd>16.6<span>&deg;C</span></dd>
				<dt>Woda:</dt><dd>75<span>NRS</span></dd>
				<dt>Wysokość początkowa:</dt><dd>965<span>m</span></dd>
				<dt>Wysokość końcowa:</dt><dd>1761<span>m</span></dd>
				<dt>Przewyższenie:</dt><dd>1240<span>m</span></dd>
				<dt>Dystans dzienny:</dt><dd>23<span>km</span></dd>
			</dl>
			<p>Syange - Jagat - Chamye - Tal - Karte</p>
			<p>Godzina 5:48 często rozpoczynała mój dzień w Nepalu. Naturalnie budziłem się i obserwowałem świt za oknem. zatem zwyczajnie wstawałem. Większość ekipy jeszcze spała, ale mieszkańcy Nepalu, szczególnie poza miastami wstawali równie wcześnie.</p>
			<p>Spokojne i dokładne pakowanie ewipunku. Śpiwór, karimata i sakwy. Wszystko czekało na przygotowanie do następnego dnia jazdy. Okolica była bardzo zielona. Powoli wstawali pozostali, a gospodarz przygotował dzban gorącej herbaty. Rozliczyśmy się za nocleg.</p>
			<p>Człowiek ugościł nas wszytkich za 2400 rupii. Kolacja, spanie i herbata o poranku. Wszystko za 9 złotych od osoby. Sprawdziliśmy jeszcze czy wszystko zabrane i wyruszyliśmy w drogę.</p>
			<p>Rzeczywiście po kilkdziesiędziu minutach dotarliśmy do większego miasteczka. Spotkaliśmy tam czołówkę naszej wyprawy, czyli Andrzeja i Marcela, przygotowujących się do śniadania. Zatrzymaliśmy się, bo sami byśliśmy bez śniadania, a czekało nas wiele kilometrów pedałowania.</p>
			<p>Wszyscy zamówili śniadanie. Omlety, makarony, zupy czy herbaty. Cokolwiek ciepłego i dającego energię, a znalezione w menu. Podczas oczekiwania rozmawialiśmy o poprzednim dniu i nocy. Zastanawialiśmy się gdzie spali pozostali z naszej ekipy.</p>
			<p>Zobaczyliśmy ponownie Mateusza, który ruszył z nami poprzedniego dnia z Besisaharu. W międzyczasie dojechały do nas pozostałe osoby, więc spokojnie pojechaliśmy do Jagat. Było ciepło i słonecznie. Znowu jedliśmy i rozmawialiśmy. Wszyscy zastanawiali się, gdzie Jacek i Zosia. Czy wjechali w poniedziałek na szlak?</p>
			<p>Dalsza mozolna wspinaczka. Nie spieszyłem się ani trochę i dokumentowałem kolejny dzień wyprawy. Niecałe 3 kilometry za Jagat jest wodospad w Chamche, a kilometr dalej kończy się ubita droga. Góry otaczają nas z każdej strony, wyrastają momentalnie obok drogi i sięgają ponad 1000 metrów wyżej. Niesamowite wrażenie.</p>
			<p>Tuż za Chamche czeka na nas jeszcze lepszy widok. Zza zakrętu wyłania się mnóstwo wody spadającej z północno-wschodniej ściany. Takie miejsca pozwalają na chwilowe zatrzymanie i zastanowienie.</p>
			<p>Pokonujemy kolejne kilometry po górę i docieramy do Tal, gdzie ponownie zaczyna się ubita droga. Warunki drogowe są dość trudne, dlatego też grupa przez kolejne kilka kilometrów rozciąga się niemiłosiernie. Kol</p>
			<p>Mnóstwo kamieni na drodze, która wije się tylko pod górę. Indywidualne tempo i samotna wspinaczka. Niski bieg i walka z własnymi słabościami, kiedy widzisz kolejne osoby kilkadziesiąt metrów wyżej. Mineły 2 godziny</p>
			<p>Zatrzymaliśmy się w Karte, bo zostało niewiele czasu do zmierchu. Sprawdziliśmy schronisko, po potrzebowaliśmy przynajmniej 14 miejsc do spania. Znaleźliśmy wystarczającą liczbę miejsc, ale było położone kilkanaście metrów wyżej niż szlak.</p>
			<p>Strome i kręte schody, wspinały się wśród kamienie i górskiej roślinności. Krótka ścieżka, ale wyjątkowo niebezpieczna w połączeniu z rowerem górskim. Rowery i sakwy znalazły się w końcu obok schroniska. Szybka kąpiel w zimnej wodzie i już jesteśmy gotowi do kolacji.</p>
			<p>Złożyliśmy zamówienia i czekamy. Rozmowy dotyczą dzisiejszej trasy, ale także planów na kolejny dzień. Weryfikujemy mapy, sprawdzamy nasycenie krwi tlenem i żartujemy. Pierwsze dania docierają do nas po kilkadziesięciu minutach. Kto może je w ciszy i odpoczywa, po cieżkim dniu.</p>
			<p>Ciemność zapadła ponad godzinę temu, zrobiło się chłodniej, a pięciu osób dalej nie było. Czekaliśmy na dziewczyny i Tomka, bo w ciągu dnia jechaliśmy razem. Jacek i Zosia róweniż byli z tyłu, bo do tej pory nie spotkaliśmy ich na szlaku. Zanim przyszły kolejne dania minęła nas wesoła terenówka, na której dachu leżały rowery, a w środku siedziała wspomniana trójka.</p>
			<p>Taka sytuacja nikogo nie zachywyciła, ale przynajmniej wiedzieliśmy, że są bezpieczni i nie błąkają się gdzieś po nocy. Szybko zjedliśmy kolację, bo siedzenie w przydrożnej altanie było średnio przyjemne.</p>
			<p>Nasze pokoje nie wyróżniały się specjalnie niczym. Wystrój wnętrza był pomysłowy i zaskakujący jednocześnie. Połączenie stron kolorowych czasopism i okładek z zeszytów jako tapety na ściany.</p>
			<p>Mój pokój miał nietypowego gościa, choć pewnie my byliśmy dla niego większym zagrożeniem. Zaraz po przekroczeniu progu, moim oczom ukazał się spory pająk, który czekał na nas w oknie. Niestety szybko umknął przez wzrokiem reszty ekipy, więc nie miałem dowodów.</p>
			<p>Przygotowałem śpiwór i położyłem się na twardym łóżku. Szybko zasnąłem, ale obudził mnie w nocy wrzask:<br />
				- Cholera! Właśnie przebiegł po mnie wielki pająk - krzyknął Bozon.<br />
				- Przecież mówiłem wieczorem - odpowiedziałem.<br />
			</p>
			<p>Świt zbiżał się nieuchronnie. Byłem wyspany, zatem sprawnie wstałem z łóżka. Tylko Bozon czaił się z nożem na pająka, który pokał mu kto tu rządzi.</p>

			<h2>Dzień 10</h2>
			<span>Środa (02/10/2013)</span>
			<dl>
				<dt>Temperatura (06:00):</dt><dd>10.2<span>&deg;C</span></dd>
				<dt>Woda:</dt><dd>100<span>NRS</span></dd>
				<dt>Wysokość początkowa:</dt><dd>1761<span>m</span></dd>
				<dt>Wysokość końcowa:</dt><dd>2850<span>m</span></dd>
				<dt>Przewyższenie:</dt><dd>1436<span>m</span></dd>
				<dt>Dystans dzienny:</dt><dd>28<span>km</span></dd>
			</dl>
			<p>Karte - Danakyu - Chame - Brathang</p>

			<p>Poranne wstawanie było przyjemne, pomimo przygód jakie nas spotkały. Mglisty poranek uniemożliwił obserwowanie okolicy. Pakowanie i rozliczenie ostatniej nocy minęło sprawnie więc o siódmej rano ruszyliśmy w dalszą drogę.</p>
			<p>Tomek i dziewczyny wyprzedzili nas poprzedniego dnia, zatem pierwszym celem było wspólne spotkanie. Karte i Danakyu dzieli kilka kilometrów. Dharapani minęliśmy przed ósmą, ale nie byliśmy ani specjalnie głodni, ani zmęczeni. Dopiero godzinę później w Bagarchap zatrzymaliśmy się na szybki posiłek. Kto był głodny zamówił i czekał. Jedzenie dostaliśmy prędko, więc gotowi do jazdy ruszyliśmy dalej.</p>
			<p>Kolejne miasteczko osiągnęliśmy w ciągu 30 minut. Danakyu było bardzo małe i nie oferowało specjalnych atrakcji. Szczęśliwie, spotkaliśmy tam wreszcie naszych zaginionych. Wszyscy dyskutowali o dotychczasowych trudnościach i czekali na decyzje odnośnie dalszek jazdy.</p>
			<p>Nasz plan dotyczył najbliższych kilometrów. Ważne jest zdobywanie wysokości. Nie bierzemy pod uwagę choroby wysokościowej, bo jest jeszcze zbyt nisko. Mamy dużo czasu, ale pokonujemy trasę zbyt wolno.</p>
			<p>Powoli ruszamy przed siebie. Wszyscy razem, ale szybko tworzą się mniejsze grupy. Dodatkowo psuje się pogoda, lekko kropi, ale to nas nie zatrzymuje. Mimo błota stopniowo zmierzamy pod górę. Mozolnie zdobywamy Temang, gdzie wszyscy mają jeszcze dobre humory.</p>
			<p>Jazda w takich warunkach jest rzeczywiście ciężka, zatem trwa bardzo długo. Wystarczająco długo, by turyści wyprzedzeni podczas jazdy na rowerze, doganiali nas po kilkuminutowym postoju. Jechaliśmy tak razem przez kilka godzin.</p>
			<p>Początke kilometry do Chame pokonywaliśmy całą piątką. Stopniowo razem z Chmielem wysunęliśmy się nieznacznie do przodu. Ciągle jednak byślimy w kontakcie wzrokowym z osobami przez i za nami.</p>
			<p>Najwięcej kilometrów tego dnia przejechał pewnie Kołodziej, który kilka kilometrów wracał do wioski, gdzie zostawił sandały. Niestety los tak chciał, że już ich nie znalazł.</p>
			<p>Ostatecznie po czterech godzinach dojechaliśmy do Chame. Zrobiliśmy sobie krótką przerwę, która idealnie korespondowała z porą obiadową. Pełni entuazjazmu czekaliśmy na zamówione dania.</p>
			<p>Tutaj kolejny raz przekroczyliśmy rzekę. Chame to jedno z większych miasteczek na szlaku. Droga wspinała się ku górze. Błotnista trasa coraz częściej stawała się kamienistą ścieżką.</p>
			<p>Po obiedzie ponownie jechaliśmy sami i dalej ostatni. Nie mieliśmy pewności czy dojedziemy do reszty ekipy, ale wcale nam to nie przeszkadzało. W końcu za nami ciągle byli Jacek i Zosia.</p>
			<p>Dojechaliśmy do Brathang, ale nie spotkaliśmy tu nikogo z naszej ekipy. Zostało kilkadziesiąt minut do zmroku, zatem dalej już dzisiaj nie pojedziemy. Ustaliliśmy warunki noclegu i powoli rozpakowaliśmy nasz ekwipunek.</p>
			<p>Niektóre z naszych rzeczy były wilgotne lub mokre. Zastanawialiśmy się nad możliwością ich wysuszenia. Michał zaproponował rozpalenie małego ogniska, na które właściciel schroniska przystał entuazjastycznie.</p>
			<p>Zebraliśmy okoliczne gałęzie i drewno możliwe do spalenia. Zamówiliśmy jedzenie i piwo. Rozpaliliśmy ogień i rozłożyli rzeczy do suszenia. Nasze ognisko zwróciło uwagę okolicznych turystów, którzy wyszli z namiotów i podeszli do nas.</p>
			<p>Zimne piwo i trzaskający ogień sprzyjały wspólnym rozmowom. Dyskutowaliśmy otwarcie z poznanymi przed minutami ludźmi. Opowiadaliśmy o naszej wyprawie i odpoczywaliśmy po ciężkim dniu.</p>
			<p>Dostaliśmy zamówione jedzenie. Sycące porcje dodały nam energii i pozwoliły na regenerację. Siedzieliśmy tak jeszcze przez długą godzinę, aż ostatecznie zdecydowaliśmy się na sen.</p>
			<p>Dziewczyny w ostatniej chwili przypomniały sobie o kolacji, której do końca nie zjadły. Kasia zrezygnowała, ale Gosia dalej była głodna. Gospodarz specjalnie rozpalił ogień w piecu i przygotował makaron z warzywani. Późne dyskusje o świecie i ludziach tylko zaostrzyły apetyty.</p>

			<h2>Dzień 11</h2>
			<span>Czwartek (03/10/2013)</span>
			<dl>
				<dt>Temperatura (06:00):</dt><dd>11.0<span>&deg;C</span></dd>
				<dt>Woda:</dt><dd>100<span>NRS</span></dd>
				<dt>Wysokość początkowa:</dt><dd>2850<span>m</span></dd>
				<dt>Wysokość końcowa:</dt><dd>3540<span>m</span></dd>
				<dt>Przewyższenie:</dt><dd>883<span>m</span></dd>
				<dt>Dystans dzienny:</dt><dd>25<span>km</span></dd>
			</dl>
			<p>Bhratang - Pisang - Humde - Braga - Manang</p>

			<p>Wstaliśmy jak zwykle. Spokojna noc za nami, ale nadal czeka dalsza droga, szczególnie kiedy główna grupa jest przed nami. Pakujemy się i żegnamy z poznanymi ludźmi. Wyruszamy do kolejnego miasteczka.</p>
			<p>Pisang to następny przystanek na szlaku. Szeroka leśna ścieżka prowadziła wśród poukładanych belek. Dokoła unosił się zapach żywicy i świeżo ciętego drewna, a w oddali brzmiał warkot pił z tartaku. Niesamowity klimat przypomniał nam jak wspaniałe miejsca istnieją na świecie.</p>
			<p>Kiedy tam wjechaliśmy nasza główna grupa przygotowywała się do drogi. Spakowani, po śniadaniu i w dobrych humorach porozmawiali z nami kilka minut i pojechali do przodu. Sami jeszcze nie jedliśmy, więc skorzystaliśmy z możliwości i odpoczeliśmy przez moment.</p>
			<p>Podczas krótkiego spotkania zdecydowaliśmy o kolejnym postoju. Byliśmy już dość wysoko, dlatego bardzo ważna była aklimatyzacja. Zastanawialiśmy się nad dodatkowym dniem odpoczynku w Manang na wysokości 3500 metrów.</p>
			<p>Krajobraz dookoła zmienił się zdecydowanie. Jeszcze wczoraj rano oglądaliśmy wielkie drzewa, wartkie potoki i soczystą zieleń. Teraz towarzyszyły nam małe krzewy, suche trawy i kamienie. Zaskakujące jak kilkaset metrów wysokości wpływa na roślinność i warunki przyrodnicze.</p>
			<p>Chmury bezustannie zasłaniały góry, więc podziwianie widoków było bardzo trudne. Mijamy Pisang i udajemy się do Humde. Z oddali widzieliśmy lotnisko. Krajobraz zmienia się jeszcze bardziej. Rośliność pojawiała się coraz rzadziej, a skały odsłaniały swój surowy obraz.</p>
			<p>Duszący pył unosił się w powietrzu. Jechaliśmy wolno, aż dojechaliśmy do miasteczka. Zatrzymaliśmy się na jedzenie. Cała grupa zamówiła dostępne potrawy. Oprócz herbat i makaronów, królowała jeszcze gorąca czekolada. Spokojnie zjedliśmy i razem pojechaliśmy do przodu.</p>
			<p>Jedynymi atrakcjami w czasie jazdy były jaki pasące się na łąkach. Tak mijały kilometry, a krajobraz nie zmieniał się zupełnie. Zbliżało się południe, aż w końcu dojechaliśmy do Bragi. Powoli przejechaliśmy tamtędy, ale nie zwiedzaliśmy dokładnie samej wioski.</p>
			<p>Braga udostępnia kilka małych hosteli i lokalnych miejsc, jak park Buddy czy żeński klasztor. Jeśli mamy więcej czasu wokół znajdziemy atrakcyjne punkty widokowe. Na północy w odległości kilku godzin znajduje się lodowe jezioro na wysokości 4000m. Kierunek południowy po przekroczeniu rzeki doprowadzi nas jaskini Milarepy i widoku na lodowiec Annapurny III.</p>
			<p>Nasz kolejny postój znajdował się niewiele dalej. Podążałem bardzo wolno wzdłuż rzeki Marsyangdi w kierunku Manang. Na trasie spotkałem dwie Francuzki oraz ich przewodnika. Spokojnie rozmawialiśmy przez kilkanaście minut. Wrescie jako ostatni dotarłem do miasta. Manang przywitał mnie równie gościnnie, co inne miejscowości.</p>
			<p>Sztab dowodzący naszej ekipy był właśnie w trakcie negocjacji z właścicielem jednego z hosteli. Marcel ustalił, że będziemy mieli darmowe noclegi i 15% zniżki na jedzenie. Rzeczywiście taki układ przynosił nam profity, choć koszty noclegów do jedzenia były nieproporcjonalne.</p>
			<p>Szybko zajeliśmy nasze pokoje, a potem zeszliśmy na obiad. Hitem tego dnia był Yak Burger za 550 rupii. Oprócz tego w lokalnym budynku Himalayan Rescue Association prowadzony był wykład na temat choroby wysokościowej i zagrożeń w górach. Bogatsi w wiedzę teoretyczną wróciliśmy do hostelu.</p>
			<p>Niektórzy udali się do miejscowego kina na seans filmowy. Ogromny repertuar rzeczywiście zachwycał. "Siedem lat w Tybecie" i "Granice wytrzymałości" miały swój klimat w takich górach. Wieczorem czekaliśmy na kolację, a spotkała nas prawdziwa niespodzianka.</p>
			<p>Jacek i Zosia dotarli do Manang po kilku dniach jazdy szlakiem. Nie widzieliśmy się od startu w Besisahar. Mimo trudów jazdy po obu stronach, wielu awarii byliśmy znowu razem.</p>
			<p>Niestety brakowało wśród nas Bozona, któremu po kilku zgrzytach w poprzednich dniach zaproponowano szukanie innego hostelu. Jacek nie podnosił tego tematu przy kolacji. Postanowiślimy, że o wszystkim porozmawiamy rano przy śniadaniu.</p>

			<h2>Dzień 12</h2>
			<span>Piątek (04/10/2013)</span>
			<dl>
				<dt>Temperatura (06:00):</dt><dd>10.0<span>&deg;C</span></dd>
				<dt>Woda:</dt><dd>100<span>NRS</span></dd>
				<dt>Wysokość początkowa:</dt><dd>3540<span>m</span></dd>
				<dt>Wysokość końcowa:</dt><dd>3880<span>m</span></dd>
				<dt>Przewyższenie:</dt><dd>390<span>m</span></dd>
				<dt>Dystans dzienny:</dt><dd>?<span>km</span></dd>
			</dl>

			<p>Brzak zbudził mnie bardzo wcześnie. Poranna temperatura sięgała 10 stopni pozyżej zera. Chmury po raz pierwszy odsłoniły wysokie góry. Moim oczom ponownie ukazały sie ośnieżone szczyty. Takie bliskie, w blasku słońca i praktycznie na wyciągnięcie ręki.</p>
			<p>Wziąłem głeboki oddech. Gangapurna i Annapurna III wywołały na mojej twarzy szeroki uśmiech. Takie widoki rzeczywiście cieszą ponad miarę. Jeszcze kilka minut obserwowałem widok z tarasu. Poczułem głód i poszedłem na dół.</p>
			<p>Kolejne osoby budziły się i uśmiechnięte przychodziły do jadalni. Kilkadzięsiąt minut później zamówiliśmy śniadanie. Większość osób już nie spała. Także Jacek i Zosia przyłączyli się do nas. Czekała nas wspólna rozmowa i decyzja co dalej robimy.</p>
			<p>Sami przez kilka ostatnich dni nie mieliśmy kontaktu z organizatorami i zdecydowaliśmy o dodatkowym dniu odpoczynku w Manang. Rzeczywiście wysokość nie była duża, ale mało kto z grupy był choćby powyżej 3000 metrów. Jedynie Andrzej miał doświadczenie, którym dzielił się z pozostałymi.</p>
			<p>Pomysł kolejnego dnia bez zdobywania wysokości rozgniewał Jacka, który wyrywał się ciągle do jazdy. Sam osobiście słyszałem jego relacje o zdobywanych wysokościach na rowerze. Faktycznie Jacek i Zosia jako United Cyclists jeździli już w wysokich górach. Pokonali przełęcze w Andach, a także Himalajach. Mieli doświadczenie, czyli się mocni i znali własne możliwości.</p>
			<p>Nasza grupa była bardzo rożnorodna. Czternaście osób przygotowało się do wyjazdu w Himalaje, ale każdy indywidualnie. Sami weryfikowaliśmy formę w czasie kilku wspólnych sprawdzianów, ale moim zdaniem to było za mało.</p>
			<p>Osobiście nie byłem pewny własnej formy, choć do tej pory na tle całej grupy spiswywałem się dobrze. Największa obawa jaka siedziała w mojej głowie dotyczyła aklimatyzacji i reakcji mojego organizmu. Nigdy nie byłem na Rysach, a teraz jeżdżę w Himalajach. Sytuacja wymagała porozumienia całej grupy.</p>
			<p>Przypuszczalnie pozostałe osoby miały podobne obawy i dlatego nie ryzykowały nadmiernego wysiłku. Faktycznie nasze dotychczasowe tempo było porównywalne z pieszymi turystami na szlaku, ale nie uczestniczyliśmy w żadnych zawodach. Wspólna rozmowa wyjaśniła, czego oczekiwaliśmy od naszego wyjazdu. Poznanie ludzi i dobra zabawa w przyjaznym gronie były nadrzędnymi celami.</p>
			<p>Zdecydowaliśmy o pozostaniu tego dnia w Manang i zdobywaniu przełęczy dopiero w poniedziałek. Z drugiej strony taki układ miał swoje plusy. Przedłużający się monsun zepsuł zupełnie warunki atmosferyczne. Według stacji meteorologicznej wokół przełęczy Thorung La szalała burza śnieżna i nie było mowy o jej przekroczeniu przez najbliższe kolejne dwa dni.</p>
			<p>Decyzja została podjęta, a wzajemne dyskusje zakończone. Mieliśmy jeszcze dużo czasu po śniadaniu, więc ważne było jego najlepsze wykorzystanie. Nie było mowy o zakupach, bo ceny były wysokie, a wybór żaden. Wyruszyliśmy pieszo na zwiedzanie okolicy.</p>
			<p>Większość z nas wybrała się na wycieczkę. Nie było zimno, ale wietrznie. Powoli zeszliśmy stromą ścieżką w kierunku Chhonger Viewpoint. Jednym z dwóch mostów przekroczyliśmy rzekę Marsyangdi i powoli wchodziliśmy po kamienistym szlaku ku górze. W oddali trzepotały buddyjskie modlitwy rozciągnięte wzdłóż trasy.</p>
			<p>Już po kilku minutach odczuwaliśmy zmęczenie, a szliśmy bez żadnych plecaków. Spokojne tempo wcale nie ustrzegło nas od szybszej akcji serca i oddechu. Niższe ciśnienie działało tak jak się spodziewaliśmy.</p>
			<p>Kilkadziesiąt metrów wyżej zobaczyliśmy dokładniej najbliższe siedmiotysięczniki. Gangapurna i Annapurna III skrywały się częściowo za chmurami, jednak u podnóża gór znajdowało się jezioro. Woda spływająca zboczami gromadzi się w niecce i tworzy bardzo interesujący widok.</p>
			<p>Poszliśmy jeszcze wyżej. Kolejne kilkaset metrów wzdłuż grani i przez las zajeły nam około godziny. Następny widok zrobił na nas jeszcze większe wrażenie. Manang z tego miejsca był niewielkim skupiskiem domostw w oddali. Ośnieżone szczyty mimo, że nieco bliżej ciągle były niedostępne. Robiło się poźno, a ciągle czekał nas powrót do miasteczka.</p>
			<p>Barometr Kołodzieja pokazywał około 3800 metrów, czyli jedyne trzysta metrów zajęło nam ponad 2 godziny. Nawet taka wysokość była dla niektórym zbyt niska. Kołodziej, Daniel i Marcel poszli wyżej, ku czterem tysiącom. Obserwaliśmy ich przez ponad 30 minut, dopóki nie osiągnęli planowanej wysokości, wówczas rozpoczęli swój powrót.</p>
			<p>Ruszyliśmy w tym samym czasie. Reszta zeszła ze szlaku niżej. Nasza droga była krótsza, jednak tempo wolniejsze. Schodziliśmy razem z Tomkiem w kierunku noclegu. Powró† do hostelu zajął nam około godziny. Większość wróciła przed nami, ale nie byliśmy ostatni. Ostatecznie Kołodziej, Daniel i Marcel zeszli z gór.</p>
			<p>Rzestki popołudnia zarezewowaliśmy na niezbędne naprawy naszych rowerów. Czyszczenie napędów, smarowanie łańcuchów czy regulowanie hamulców. Wszystkie czynności możliwe i konieczne do wykonania zrobiliśmy sami.</p>
			<p>Jacek potrzebował pomocy przy naprawie piasty w rowerze Zosi. Nasz doświadczony Kołodziej pomógł sułtanowi przy składaniu koła w jedną całość.</p>
			<p>Kiedy jedni przygotowywali rowery do trasy, inni grali wspólnie w kalambury. Każdy spędzał czas na swój sposób i wszyscy czerpali z tego radość. Nareszcie poznaliśmy się i zaufaliśmy sobie nawzajem.</p>

			<h2>Dzień 13</h2>
			<span>Sobota (05/10/2013)</span>
			<dl>
				<dt>Temperatura (06:00):</dt><dd>10.0<span>&deg;C</span></dd>
				<dt>Woda:</dt><dd>150<span>NRS</span></dd>
				<dt>Wysokość początkowa:</dt><dd>3540<span>m</span></dd>
				<dt>Wysokość końcowa:</dt><dd>4200<span>m</span></dd>
				<dt>Przewyższenie:</dt><dd>768<span>m</span></dd>
				<dt>Dystans dzienny:</dt><dd>12<span>km</span></dd>
			</dl>
			<p>Manang - Yak Kharka - Ledar</p>

			<p>Poranek nie różnił się specjalnie od pozostałych. Temperatura powyżej zera, zachmurzenie umiarkowane i mnóstwo energii do jazdy. Pakowanie i przygotowania przeciągały się. Ludzie wolno przypinali sakwy do rowerów, a słońce wznosiło się coraz wyżej.</p>
			<p>Zrobiliśmy pamiątkowe zdjęcie przy buddyjskich młynkach. Spokojnie wyruszyliśmy w dalszą drogę. Przeciskaliśmy się wąskimi uliczkami wśród kamiennych domów. Ciasne chodniki prowadziły po górę stromymi schodami. Manang był tak duży, że wyjazd z miasta trwał prawie pół godziny.</p>
			<p>Himalayan Rescuqe Association zaleca by dzienna, bezpieczna zmiana wysokości powyżej 3km nie przekraczała 300 metrów. Planowaliśmy nieco wyższe przewyższenie. Nasza droga prowdziła do Yak Kharka.</p>
			<p>Jechałem pod górę bardzo sprawnie, a Pajo razem ze mną. Zastanawiało mnie tylko szybkie tempo i brak osób przed nami. Pajo uświadomił mi, że przed nami nikogo nie spotkamy, bo jesteśmy pierwsi.</p>
			<p>Grupa rozciągnęła się wyraźnie. Droga ciągle wznosiła się ku górze. Zatrzymałem się dopiero przy pierwszej nadażającej się okazji. Kilka minut później przyjechały kolejne osoby: Marcel, Pajo i Bartek Krobicki. Nie byłem zmęczony ani głodny więc szybko ruszyłem w dalszą drogę.</p>
			<p>Kilkadziesiąt metrów dalej droga łagodnie opadała. Łatwo rozpędziłem rower i pojechałem do przodu. Sprawnie wyprzedzałem kolejnych turystów i tragarzy. Taka jazda cieszyła ogromnie, ale płaska droga skończyła się równie szybko, co zaczęła.</p>
			<p>Nie byłem zupełnie głodny, ale zliżało się południe, więc przy pierwszej okazji zatrzymałem się przy drodze. Pojedynczy budynek, kilka nastalatków w okolicy i pojedynczy turyści idący przed siebie. Zamówiłem makaron z warzywani i jajkiem. Piętnaście minut później dostałem moje danie. Restauracja Raju spisała się znakomicie. Szybko i smacznie. Podziwiałem widok ośnieżonych szczytów jeszcze przez kilka minut i pojechałem do przodu.</p>
			<p>Moje tempo zrównało się z marszem ludzi na szlaku. Samotny rowerzysta nieustannie wywoływał zainteresowanie turystów. Ludzie zadawali różne pytania albo robili zdjęcia, ale zawsze patrzyli z szacunkiem i podziwem.</p>
			<p>Wreszcie dojechałem do następnego miasteczka. Yak-Kharka to praktycznie tylko kilka budynków obok siebie. Wjechałem do miasteczka i usiadłem przy stoliku. Znalazłem trochę czas na wypicie gorącej herbaty. Spotkałem tutaj czwórkę młodych ludzi, z którymi krótko rozmawiałem. Jak wszyscy tutaj, również oni maszerowali wokół Annapurny i podziwiali widoki. Pożegnałem się.</p>
			<p>Zaraz za miastem czekała mnie przeprawa przez most w kierunku Chuli Ledar. Wrażenia z takiej jazdy są niezapomniane. Wąska kładka i szeroka przepaść poniżej. Serce zawsze przyśpiesza. Dokładnie na moście spotkałem pierwszy raz pewną Kanadyjkę. Szczególnie zwróciłem uwagę na wielki plecak jaki samodzielnie targała. Szybka wymiana uprzejmości i dalej pod górę.</p>
			<p>Przyjechałem do miasteczka około godziny trzynastej. Sama jazda zrobiła na mnie wrażenie. Byłem na wysokości 4200 metrów. Miałem lekkie zawroty głowy, ale generalnie czułem się dobrze. Droga z Manang nie była jakoś wybitnie trudna, ale może tempo zbyt szybkie.</p>
			<p>Wszedłem do pierwszego, a właściwie jedynego schroniska. Usiadłem blisko okna, dzięki czemu widziałem swój rower, a także cały szlak. Odpoczywałem i piłem gorącą herbatę. Obok mnie siedzało kilka osób, więc od razy pomyślałem o możliwości noclegu.</p>
			<p>Właściciele hostelu mieli jeszcze dostępne 3 dwu-osobowe pokoje. Zarezerwowałem je dla naszej ekipy, bo po drodze widziałem wielu turystów.</p>
			<p>Pajo przyjechał niecałą godzinę po mnie. Przedstawiłem mu aktualną sytaucję, więc czym prędzej pojechał do kolejnego schroniska. Nieopodal ciągle istniała szansa na nocleg. Pozostałe osoby nie przyjeżdżały, więc zdecydowałem się na obiad.</p>
			<p>Kolejne osoby przyjechały w ciągu następnej godziny. Pojawili się Michał, Bartek, Bestjan, Kasia, Gosia i Tomek. Cała grupa usiadła w jadalni. Wszyscy mieli dobre humory. Niestety ciągle odczuwałem spadek ciśnienia, więc położyłem się do pokoju, gdzie łatwo zasnąłem.</p>
			<p>Przespałem się kilka godzin i ból głowy minął. Jacek i Zosia przyjechali do schroniska wieczorem. Mieliśmy do dyspozycji 3 pokoje, choć i tak niektórzy planowali spanie w jadalni. Rozmawialiśmy jeszcze przez kilka godzin podczas kolacji.</p>
			<p>Siedzieliśmy sami, bo inne grupy przeniosły się do głównego i ogrzewanego budynku. Wieczorem zrobiło się nieco chłodniej. Ludzie siedzieli ubrani w polary i otuleni śpiworami. Mimo takich surowych warunkuch czas płynął swobodnie, a wieczorne opowieści koiły zmęczone głowy.</p>

			<h2>Dzień 14</h2>
			<span>Niedziela (06/10/2013)</span>
			<dl>
				<dt>Temperatura (06:00):</dt><dd>2.8<span>&deg;C</span></dd>
				<dt>Woda:</dt><dd>150<span>NRS</span></dd>
				<dt>Wysokość początkowa:</dt><dd>4200<span>m</span></dd>
				<dt>Wysokość końcowa:</dt><dd>4850<span>m</span></dd>
				<dt>Przewyższenie:</dt><dd>615<span>m</span></dd>
				<dt>Dystans dzienny:</dt><dd>6<span>km</span></dd>
			</dl>
			<p>Ledar - Thorung Phedi - Thorung High Camp</p>

			<p>Temperatura w nocy była niska. Odczywałem to bardzo dobrze w pokoju, mimo obecności bielizny termoaktywnej i śpiworu. Kiedy zrobiło się jasno zdecydowałem się na wyjście z ciemnego pokoju.</p>
			<p>Moje zaskoczenie było wielkie, ponieważ dookoła leżał śnieg. Cienka warstwa przykryła wszystko. Temperatura o szóstej rano wynosiła niecałe trzy stopnie. nareszcie zniknęły chmury i zobaczyłem góry w całej okazałości.</p>
			<p>Tradycyjnie spakowałem szybko swoje rzeczy i przygotowałem się do drogi. Pozostali jeszcze spali, więc nie budziłem nikogo. Zamówiłem sobie śniadanie i czekałem, aż ludzi będą gotowi. Przebiegało to zbyt wolno, a była już siódma godzina. Pojechałem do drugiego hostelu na spotkanie reszty ekipy.</p>
			<p>Złapałem ich w trakcie śniadania. Wszyscy mieli dobre samopoczucie. Ostatnia noc minęła spokojnie, a nasycenie krwi tlenem poprawiło się. Ludzie potrzebowali jeszcze kilkunastu minut do skończenia śniadania, zatem ruszyłem powoli do przodu.</p>
			<p>Wczorajsze zawroty głowy ustąpiły. Czułem się zupełnie dobrze i gotowy na kolejne wyzwania. Thorung Phedi znajdowało się w odległości tylko czterech kilometrów, ale w pórównaniu z wczorajszym dniem byliśmy już powyżej 4000 metrów.</p>
			<p>Jechałem spokojnie bezpiecznie i bez szarżowania. Zbocze z szlakiem nie było strome, ale krajobraz dookoła sugerował ostrożność. Śliskie kamienie, ostre krzaki i świadomość bycia w niezwykłym miejscu wymagały koncentracji. Wiele osób ruszyło dzisiaj na szlak. Stale wyprzedzałem turystów i tragarzy.</p>
			<p>Droga z Ledar do Thorung Phedi wymagała przekroczenia rzeki po dwóch kilometrach. Jechałem przed siebie nieświadomy nadchodzącej sytuacji. Dostępne były dwa mosty. Nowy, metalowy oraz tradycyjny, drewniany kilkaset metrów dalej. Podążałem za turystami i zwyczajnie zignorowałem nowy most.</p>
			<p>Szlak blisko starej przeprawy schodził nagle w dół, łączył szybko dwa brzegi i ponownie wspinał się do góry. Trasa robiła się coraz trudniejsza. Konieczne były coraz częstsze i dłuższe przerwy na odpoczynek.</p>
			<p>Przystanąłem na kilka minut. Spojrzałem daleko przed siebie i w ciszy podziwiałem krajobraz. Moja obecność dziwiła niektórych turystów. Faktycznie człowiek z rowerem w takich górach nie jest powszechnym widokiem. Odważniejsi zadawali pytania i życzyli powodzenia.</p>
			<p>Minęła godzina jazdy, ale wysokość praktycznie nie uległa zmianie. Ponownie spotkałem drobną Kanadyjkę. Kobieta była równie zdererminowana co wczoraj, jednak dźwiganie wielkiego plecaka znamiennie wpływało na jej wizerunek. Jednym słowem dziewczyna była wyczerpana.</p>
			<p>Kolejna godzina pozwoliła mi na dotarcie do Thorung Phedi. Zdecydowałem się na dłuższy odpoczynek. Przedostatni obóz na trasie przełęczy Thorung La zakoczył mnie rozmiarem. Wiele budynków i kilkadziesiąt miejsc dostępnych dla turystów. Duże i przestronne schronisko oraz piekarnia. Wszedłem do przeszklonej jadalni hostelu. Ciepło, wesoła muzyka dobiegająca z głośników, a przede wszystkim sporo ludzi.</p>
			<p>Moje zamówienie było skromne. Tylko gorąca herbata i zupa pomidorowa. Wzrost cen wraz z wysokością był widoczny, choć nie miał decydującego znaczenia. Trzydzieści minut później szykowałem się do drogi.</p>
			<p>Kiedy wyruszałem z miasta pojawił się Pajo, a zaraz po nim kolejne osoby. Zamieniliśmy tylko kilka zdań o turystach, który zmierzali w kierunku przełęczy. Pierwsza osoba w High Camp zarezerwuje miejsca dla całej grupy. W tym momencie byłem pierwszy, więc ten obowiązek spadł na mnie.</p>
			<p>Trasa stopniowo pięła się do góry. Obserwowałem malutkie sylwetki w oddali. Mozolnie szedłem do przodu, ponieważ o żadnej jeździe nie było mowy. Wiedziałem, że ten odcinek będzie rzeczywiście trudny.</p>
			<p>Pokonanie stu metrów wysokości zajęło mi prawie pół godziny. Ludzie z przodu byli tak samo daleko jak na początku. Tempo w granicach 3 kilometrów na godzinę, jako przedstawia skalę trudności tego fragmentu.</p>
			<p>Obejrzałem się za siebie. Nieco niżej dostrzegłem osoby z rowerami oraz małe Thorung Phedi z blaszanymi dachami. Kolejny etap prowadził do wielkiej skały, gdzie ludzie i droga znikali za zakrętem. Ciśnienie było coraz niższe, a do tego pojawiły się zawroty głowy. Byłem zmęczony i dosłownie miałem dość wszystkiego.</p>
			<p>Pajo doszedł do mnie w ciągu godziny od spotkania w Thorung Phedi. Widziałem zmęczenie w jego oczach, ale bez wahania poszedł dalej. Siedziałem jeszcze kilka minut przy skale, odpoczywałem, a potem zrobiłem kilka zdjęć.</p>
			<p>Ostatnie wyzwanie dzisiejszego dnia czekało nieustannie. Zobaczyłem pojedyncze budynki i ruszyłem. Ból głowy stawał się coraz silniejszy, przerwy dłuższe i częstsze. Każdy tego dnia miał sprawdzian. Ostatnie minuty były najtrudniejszymi próbami charakteru. Praktycznie zwątpiłem, ale wreszcie dotarłem do obozu.</p>
			<p>Pajo był uśmiechnięty i zadowolony. Zarezerował pokoje, przygotował klucze i czekał na pozostałych. Wyczerpany zaszyłem się w pierwszym pokoju i obserwowałem szlak przez otwarte drzwi. Stopniowo dochodziłem do siebie, ale przez pół godziny nikt nowy nie dorarł do High Camp.</p>
			<p>Godzina spędzona w łóżku pomogła mi w dojściu do siebie. Czułem jeszcze lekkie zawroty głowy, ale usiadłem przed domem. Obok mnie byli Chmielu, Kołodziej, Michał i Daniel. Widzieliśmy trud kolejnych osób, które przychodziły do obozu. Nie miałem najmniejszej ochoty na cokolwiek.</p>
			<p>Pajo i Marcel po odpoczynku wyszli na spotkanie innych osób. Podobnie Bartek, który pomógł dziewczynom w niesieniu sakw. Marcel znalazł po drodze znajomą Kanadyjkę, której ledwo szła pod górę, nie mówiąc już o niesieniu plecaka. Dzisiejsze sześćset metrów kosztowało wszystkich wiele sił.</p>
			<p>Wczesne popołudnie dawało nam jeszcze wiele możliwości. Powoli wracały dobre humory i samopoczucie. Bodajże Kołodziej porzucił pomysł zjechania z pobliskiej góry. Coś absolutnie szalonego, ale kolejne osoby uznały to za nazdwyczaj normalne. Kołodziej, Pajo, Daniel, Marcel i Chmielu zdjęli sakwy i ruszyli na podbój kolejnego szczytu.</p>
			<p>Nie miałem najmniejszej ochoty na ponowne pchanie roweru. Możliwość zjazdu do obozu również mnie nie przekonała. Pokonałem z dużym wysiłkiem część wzniesienia jedynie w celu nagrania tego wydarzenia. Widok rozpościerający się z tego miejsca był fenomenalny. Jednak nie miałem sił na więcej.</p>
			<p>Kiedy ludzie byli na szczycie pogoda załamała się. Słoneczna dolina z jednej strony i ciemne chmury od strony gór. Momentalnie przyszedł wiatr i śnieg. Ekipa zjazdowa ruszyła jeden po drugim.</p>
			<p>Andrzej robił zdjęcia, kiedy ja nagrywałem ludzi podczas szalonego zjazdu. Powrót do schroniska trwał ledwie 5 minut, ale wystarczyły one do całkowitej zmiany pogody. Schowaliśmy sie w głownym budynku High Camp.</p>
			<p>Jadalnia była przytulna, ale zgromadziało się w niej tyle osób, że nie było miejsc do siedzenia. Ludzie zajmowali miejsca na ławkach, bo brakowało pokoi do wynajęcia. Jedyne rozwiązanie dla kolejnych turystów to powrót do Thorung Phedi.</p>
			<p>Praktycznie cała ekipa dotarła do obozu. Przekonaliśmy również ludzi, że siadamy przy stole tylko na czas posiłku, a nie całą noc. Zamówiliśmy w końcu obiad, bo każdy z nas był bardzo głodny. Całkiem szybko dostaliśmy pierwsze porcje. Główny temat przy stole stanowiła aktualna sytuacja.</p>
			<p>Bestjan czuł się słabo, nie miał apetytu, a do obozu dotarł z wyraźnym trudem. Jego saturacja (70%) była stanowczo nieodpowiednia. Nie mieliśmy żadnych informacji od Bozona, który samotnie wyruszył z Manang. Jacek i Zosia ciągle byli na szlaku</p>
			<p>Otrzymaliśmy informacje od polkich turystów, że mijali po drodze dwójkę rowerzystów. Sami planowali powrót, widząc turystów wracających z High Camp. Szczęśliwie narodowa solidarność pomogła im w trudnym momencie. Odstąpiliśmy czwórce Polaków jeden z naszych pokoi. Wreszcie Jacek i Zosia dotarli do schroniska.</p>
			<p>Upewniłem się czy moja saturacja jest właściwa. Mimo, kilku godzin odpoczynku, nasycenie na poziomie 80% dawało do myślenia. Poszedłem do pokoju, choć na sen było jeszcze zbyt wcześnie. Wielokrotnie budziłem się w nocy. Liczyłem na obejrzenie i nagranie wschodu słońca, ostatniego na tej wysokości.</p>

			<h2>Dzień 15</h2>
			<span>Poniedziałek (07/10/2013)</span>
			<dl>
				<dt>Temperatura (06:00):</dt><dd>0<span>&deg;C</span></dd>
				<dt>Woda:</dt><dd>210<span>NRS</span></dd>
				<dt>Wysokość początkowa:</dt><dd>4850<span>m</span></dd>
				<dt>Wysokość końcowa:</dt><dd>3800<span>m</span></dd>
				<dt>Wysokość maksymalna:</dt><dd>5416<span>m</span></dd>
				<dt>Przewyższenie:</dt><dd>585<span>m</span></dd>
				<dt>Dystans dzienny:</dt><dd>13<span>km</span></dd>
			</dl>
			<p>Thorung High Camp - Thorong La Pass - Charabu - Muktinath</p>

			<p>Wstałem o 4 rano i ustawiłem GoPro na zdjęcia poklatkowe. Liczyłem na świetny materiał. Kamera sygnalizowała robienie zdjęcia, co każde 30 sekund. Taka mrugająca dioda zwracała uwagę otoczenia</p>
			<p>Dwie godziny później słońce było wysoko. Kamera leżała dokładnie tam, gdzie ją zostawiłem. Choć mało rozsądne było zostawienie jej zupełnie niezabezpieczonej.</p>
			<p>Szybko zdałem sobie sprawę, że kamera nie nagrywa. Bateria działała, ale skończyło się wolne miejsce na karcie pamięci.</p>
			<p>Poranna temperatura wybosiła zero stopni. Droga do przełęczy była wymagająca, dlatego ludzie z obozu wyruszali o świcie. Liczyliśmy na pewną przewagę podczas zjazdu z Thorung La Pass.</p>
			<p>Jadalnia rano była praktycznie pusta. Zamówiliśmy śniadanie i wspólnie ustaliliśmy plan na cały dzień. Główny cel to wspólne zdobycie przełęczy i bezpieczny zjazd po drugiej stronie gór.</p>
			<p>Bestjan cudownie wrócił do zdrowia. Wszyscy byli zadowoleni i pełni sił. Zjedliśmy śniadanie i kupilśmy wodę. Zapłaciliśmy na drogę.</p>
			<p>Spakowany i gotowy do drogi wykorzystałem ostatnią wolną chwilę w obozie. Wypoczęty ruszyłem w kierunku wczorajszej góry. Marsz na szczyt zajął mi niecały kwadrans. Panorama Himalajów prezentowała się wspaniale. Malutkie budynki Thorung Phedi uświadomiły mi aktualną wysokość. Prawie 5 kilometrów ponad poziomem morza.</p>
			<p>Warunki atmosferyczne były korzystne. Bezchmurne niebo i niewielki wiatr. Idealny dzień na atak szczytowy. Wróciłem powoli do obozu.</p>
			<p>Większość była już gotowa albo wyruszyła na szlak. Początkowe kilkaset metrów jest płaskie, ale droga szybko wznosi się do góry. Podobnie jak poprzedniego dnia wolałem spokojne równe tempo niż spontaniczne podjazdy i odpoczynki. Kilkanaście minut zajęło mi dotarcie do górskiego strumienia.</p>
			<p>Każdy wolny moment wykorzystywałem do zrobienia ciekawych zdjęć. Obserwowałem ludzi przede mną i za mną. Najmniejsza chwila odpoczynku była cenna, a zmęczenie rosło z każdym metrem.</p>
			<p>Najpierw ręce pchały rower, tak by dłonie zablokowały hamulce. Stawiasz mały krok i przyciągasz całe ciało do kierownicy. Krok za krokiem, mozolnie do przodu, bez względu na tempo, byle tylko wyżej.</p>
			<p>Wspólny postój zorganizowaliśmy w pierwszym możliwym miejscu. Dwie godziny po wyruszeniu z obozu dotarliśmy do małego budynku, który oferował gorące napoje. Kupiłem duży kubek herbaty i spokojnie czekałem. Gdy ostatnie osoby przybyły na miejsce zrobiśmy sobie wspólne zdjęcie i ruszyliśmy dalej.</p>
			<p>Nadal brakowało nam 200 metrów wysokości do przełęczy. Temperatura o dziesiątej rano wynosiła prawie 15 stopni. Wokoło zimne powietrze i niezwykła cisza. Samotność w takim miejscu przenika na wskroś.</p>
			<p>Kilkadziesiąt kroków męczy, momentalnie przyśpiesza oddech, a serce mocno pompuje krew. Życie w takich warunkach to prawdziwe wyzwanie. Stponiowo pokonujemy kolejne metry trasy, ale za nimi wyłaniają się następne.</p>
			<p>Widzisz znacznik z buddyjskimi modlitwami. Wyżej kolejny i następny. Masz wrażenie odległego i nieosiągalnego celu. Najmniejszy krok to ogromy wysiłek, ale determinacja prowadzi się ciągle do przodu.</p>
			<p>Kilkukrotnie spotkaliśmy na szlaku Nepalczyków i jaki, przeprawiających z drugiej strony przełęczy. Tak łatwo i szybko mijali nas po drodze. Następny zakręt, spojrzenie w górę i oczekiwanie końca wędrówki.</p>
			<p>Wreszcie udało się. Około południa moim oczom ukazał się cel naszej wyprawy. Zdobyłem przełęcz Thorung La na wysokości 5416 metrów. Pełen energii wskoczyłem na rower i przejechałem ostatnie kilkadziesiąt metrów.</p>
			<p>Wszyscy odetchnęli z ulgą. Przyszła pora na wzajemne gratulacje. Ogromna satysfakcja i niecodzienny widok towarzyszyły nam jeszcze przez prawie godzinę.</p>
			<p>Kolejna szansa na gorącą herbatę i chwilę wytchnienia. Zamówiłem duży kubek i cierpliwie czekałem na pozostałe osoby. Rozciągneliśmy przywiezione modlitwy i zrobiliśmy pamiątkowe zdjęcia.</p>
			<p>Dłuższe pozostawanie na przełęczy było bezcelowe.Przygotowaliśmy się do zjazdu. Widzieliśmy tylko Muktinath daleko w dolinie. Pozostała jedynie droga w dół.</p>
			<p>Spodziewaliśmy się łatwego odcinka i przyjemnych wrażeń. Trasa szybko zweryfikowała nasze umiejętności. Rowery eksploatowane intensywnie przez ostatnie dwa tygodnie zachowywawy się różnie.</p>
			<p>Zużyte opony i klocki hamulcowe. Pęknięte szprychy i bagażniki. Nawyrężone kolana i obolałe dłonie. Codzienność naszej wyprawy totalnej.</p>
			<p>Jeździliśmy z sakwami coraz pewniej, ale ta droga przszła nasze wszelkie oczekiwania. Umiarkowane nachylenie trasy wystarczało do łatwego nabierania prędkości. Znalezienie optymalnej ścieżki też nie stanowiło problemów.</p>
			<p>Częste zakręty wymagały ciągłej koncentracji i szybkiej reakcji. Tarcze grzały się do czerwoności, a opony traciły przyczepność. Zbyt szybki zjazd groził wypadnięciem z trasy lub poważną awarią.</p>
			<p>Stopniowo spadała wysokość. Zatrzymywaliśmy się, co pewien odcinek, aby ostygły hamulce. Wszyscy byli ostrożni, ale emocje rosły z każdym metrem. Adrenalina napędzała nas bez przerwy, a krew pulsowała w żyłach.</p>
			<p>Dwie godziny później byliśmy wyraźnie niżej. Oddychaliśmy o wiele łatwiej, a temperatura wzrosła. Porzebowaliśmy dłuższego odpoczynku, a przede wszystkim obiadu.</p>
			<p>Realizacja zamówienia trwała bardzo długo. Zanim dostaliśmy nasze jedzenie kolejne osoby zjechały ze przełęczy i dołączyły do nas. Minęła cała godzina, a niektórzy ciągle czekali na cokolwiek ciepłego.</p>
			<p>Jako jeden z nielicznych dostałem swój posiłek szybko. Byłem gotowy do drogi, podobnie jak Kołodziej, Pajo i Marcel. Pojechaliśmy do Muktinath w poszukiwaniu noclegów.</p>
			<p>Dalsza droga przez dolinę była równie wymagająca. Wielkie kamienie i przełomy skalne. Potrzebowaliśmy następnej godziny na dotarcie do miasta.</p>
			<p>Znaleźliśmy tam odpowiedni hotel z wystarczającą liczbą miejsc do spania. Zgodnie z tradycyją, utargowaliśmy zniżkę na jedzenie. Kolejne osoby dojechały do Muktinath przed zmrokiem.</p>
			<p>Warunki jakie zastaliśmy zaskoczyły wszystkich. Mieliśmy bieżącą i ciepłą wodę, także zasięg telefoniczny. Spotkaliśmy Bozona, który odłączył się kilka dni wcześniej od naszej grupy.</p>
			<p>Umyłem się dokładnie, ale sprawnie. Wyciągnąłem czyste ubrania z dna sakwy. Wspólnie zjedliśmy kolację. Rozmawialiśmy o dzisiejszym osiągnięciu i planie na kolejne dni.</p>
			<p>Niektóre osoby miały jeszcze dużo energii, więc wybrały się wieczorem na zwiedzanie miasta. Marcel, Daniel, Chmielu i Andrzej poszli do pubu Boba Marleya.</p>

			<h2>Dzień 16</h2>
			<span>Wtorek (08/10/2013)</span>
			<dl>
				<dt>Temperatura (06:00):</dt><dd>12<span>&deg;C</span></dd>
				<dt>Woda:</dt><dd>50<span>NRS</span></dd>
				<dt>Wysokość początkowa:</dt><dd>3800<span>m</span></dd>
				<dt>Wysokość końcowa:</dt><dd>2525<span>m</span></dd>
				<dt>Przewyższenie:</dt><dd>472<span>m</span></dd>
				<dt>Dystans dzienny:</dt><dd>42<span>km</span></dd>
			</dl>
			<p>Muktinath - Jharkot - Jomson - Marpha - Tukuche - Kokhethanti</p>

			<p>Droga przez kamienise drogi.</p>

			<h2>Dzień 17</h2>
			<span>Środa (09/10/2013)</span>
			<dl>
				<dt>Temperatura (06:00):</dt><dd>16<span>&deg;C</span></dd>
				<dt>Woda:</dt><dd>50<span>NRS</span></dd>
				<dt>Wysokość początkowa:</dt><dd>2525<span>m</span></dd>
				<dt>Wysokość końcowa:</dt><dd>1200<span>m</span></dd>
				<dt>Przewyższenie:</dt><dd>300<span>m</span></dd>
				<dt>Dystans dzienny:</dt><dd>35<span>km</span></dd>
			</dl>
			<p>Kokhethanti - Kalopani - Ghasa - Tatopani</p>

			<p>Poranek z HDR.</p>

			<h2>Dzień 18</h2>
			<span>Czwartek (10/10/2013)</span>
			<dl>
				<dt>Temperatura (06:00):</dt><dd>20<span>&deg;C</span></dd>
				<dt>Woda:</dt><dd>50<span>NRS</span></dd>
				<dt>Wysokość początkowa:</dt><dd>1200<span>m</span></dd>
				<dt>Wysokość końcowa:</dt><dd>900<span>m</span></dd>
				<dt>Wysokość maksymalna:</dt><dd>1802<span>m</span></dd>
				<dt>Przewyższenie:</dt><dd>1593<span>m</span></dd>
				<dt>Dystans dzienny:</dt><dd>99<span>km</span></dd>
			</dl>
			<p>Tatopani - Beni - Kushma - Pokhara</p>

			<p>Moja droga do Pokhary na rowerze.</p>

			<h2>Dzień 19</h2>
			<span>Piątek (11/10/2013)</span>
			<p>Pokhara - Kathmandu</p>

			<p>Bus z rowerami za 1000 rupii.</p>

			<h2>Dzień 20</h2>
			<span>Sobota (12/10/2013)</span>
			<p>Katmandu - Doha</p>

			<p>Powrót do domu.</p>

			<h2>Dzień 21</h2>
			<span>Niedziela (13/10/2013)</span>
			<p>Warszawa</p>

			<p>W domu.</p>




		</article>
	</div>
</body>
</html>